{
  "_title": [ "山海经" ],
  "_author": [ "于言诺" ],
  "_date": [ "2022/5/24" ],
  "_version": [ "1.0.1" ],
  "_updateDate": [ "2022/8/16" ],
  "_brief": [ "笑死 这个拉的比英语单词快多啦！！！！8.16更新：添加了_keys字段。" ],
  "_keys": ["山海经"],
  "山海经内部": [
    "山经 南山经\n南山经之首曰䧿山。其首曰招摇之山，临于西海之上，多桂，多金玉。有草焉，其状如韭而青华，其名曰祝馀，食之不饥。有木焉，其状如榖而黑理，其华四照。其名曰迷榖，佩之不迷。有兽焉，其状如禺而白耳，伏行人走，其名曰狌狌，食之善走。丽麂之水出焉，而西流注于海，其中多育沛，佩之无瘕疾。",
    "山经 南山经\n又东三百里，曰堂庭之山。多棪木，多白猿，多水玉，多黄金。",
    "山经 南山经\n又东三百八十里，曰猨翼之山，其中多怪兽，水多怪鱼。多白玉，多蝮虫，多怪蛇，多怪木，不可以上。",
    "山经 南山经\n又东三百七十里，曰杻阳之山，其阳多赤金，其阴多白金。有兽焉，其状如马而白首，其文如虎而赤尾，其音如谣，其名曰鹿蜀，佩之宜子孙。怪水出焉，而东流注于宪翼之水。其中多玄龟，其状如龟而鸟首虺尾，其名曰旋龟，其音如判木，佩之不聋，可以为底。",
    "山经 南山经\n又东三百里，曰柢山，多水，无草木。有鱼焉，其状如牛，陵居，蛇尾有翼，其羽在魼下，其音如留牛，其名曰鯥，冬死而夏生。食之无肿疾。",
    "山经 南山经\n又东四百里，曰亶爰之山，多水，无草木，不可以上。有兽焉，其状如狸而有髦，其名曰类，自为牝牡，食者不妒。",
    "山经 南山经\n又东三百里，曰基山，其阳多玉，其阴多怪木。有兽焉，其状如羊，九尾四耳，其目在背，其名曰猼訑，佩之不畏。有鸟焉，其状如鸡而三首六目、六足三翼，其名曰[尚鸟][付鸟]，食之无卧。",
    "山经 南山经\n又东三百里，曰青丘之山，其阳多玉，其阴多青䨼。有兽焉，其状如狐而九尾，其音如婴儿，能食人；食者不蛊。有鸟焉，其状如鸠，其音如呵，名曰灌灌，佩之不惑。英水出焉，南流注于即翼之泽。其中多赤鱬，其状如鱼而人面，其音如鸳鸯，食之不疥。",
    "山经 南山经\n又东三百五十里，曰箕尾之山，其尾踆于东海，多沙石。汸水出焉，而南流注于淯，其中多白玉。",
    "山经 南山经\n凡䧿山之首，自招摇之山，以至箕尾之山，凡十山，二千九百五十里。其神状皆鸟身而龙首。其祠之礼：毛用一璋玉瘗，糈用稌米，一壁，稻米、白菅为席。",
    "山经 南山经\n南次二山之首，曰柜山，西临流黄，北望诸𣬈，东望长右。英水出焉，西南流注于赤水，其中多白玉，多丹粟。有兽焉，其状如豚，有距，其音如狗吠，其名曰狸力，见则其县多土功。有鸟焉，其状如鸱而人手，其音如痺，其名曰鴸，其名自号也，见则其县多放士。",
    "山经 南山经\n东南四百五十里，曰长右之山，无草木，多水。有兽焉，其状如禺而四耳，其名长右，其音如吟，见则郡县大水。",
    "山经 南山经\n又东三百四十里，曰尧光之山，其阳多玉，其阴多金。有兽焉，其状如人而彘鬣，穴居而冬蛰，其名曰猾褢，其音如斫木，见则县有大繇。",
    "山经 南山经\n又东三百五十里，曰羽山，其下多水，其上多雨，无草木，多蝮虫。",
    "山经 南山经\n又东三百七十里，曰瞿父之山，无草木，多金玉。",
    "山经 南山经\n又东四百里，曰句汸之山，无草木，多金玉。",
    "山经 南山经\n又东五百里，曰浮玉之山，北望具区，东望诸（囟比）。有兽焉，其状如虎而牛尾，其音如吠犬，其名曰彘，是食人。苕水出于其阴，北流至于具区，其中多鮆鱼。",
    "山经 南山经\n又东五百里，曰成山，四方而三坛，其上多金玉，其下多青雘。（外门内豕）水出焉，而南流注于虖勺，其中多黄金。",
    "山经 南山经\n又东五百里，曰会稽之山，四方，其上多金玉，其下多砆石。勺水出焉，而南流注于湨。",
    "山经 南山经\n又东五百里，曰夷山，无草木，多沙石，湨水出焉，而南流注于列涂。",
    "山经 南山经\n又东五百里，曰仆勾之山，其上多金玉，其下多草木，无鸟兽，无水。",
    "山经 南山经\n又东五百里，曰咸阴之山，无草木，无水。",
    "山经 南山经\n又东四百里，曰洵山。其阳多金，其阴多玉。有兽焉，其状如羊而无口，不可杀也，其名曰䍺。洵水出焉，而南流注于阏之泽，其中多茈蠃。",
    "山经 南山经\n又东四百里，曰虖勺之山。其上多梓枏，其下多荆杞。滂水出焉，而东流注于海。",
    "山经 南山经\n又东五百里，曰区吴之山，无草木，多沙石。鹿水出焉，而南流注于滂水。",
    "山经 南山经\n又东五百里，曰鹿吴之山，上无草木，多金石。泽更之水出焉，而南流注于滂水。水有兽焉，名曰蛊雕，其状如雕而有角，其音如婴儿之音，是食人。",
    "山经 南山经\n又东五百里，曰漆吴之山，无草木，多博石，无玉。处于东海，望丘山，其光载出载入，是惟日次。",
    "山经 南山经\n凡南次二山之首，自柜山至于漆吴之山，凡十七山，七千二百里。其神状皆龙身而鸟首。其祠：毛用一壁瘗，糈用稌。",
    "山经 南山经\n南次三山之首，曰天虞之山。其下多水，不可以上。",
    "山经 南山经\n东五百里，曰祷过之山，其上多金玉，其下多犀兕，多象。有鸟焉，其状如鵁，而白首、三足、人面，其名曰瞿如，其鸣自号也。泿水出焉，而南流注于海。其中有虎蛟，其状鱼身而蛇尾，其音如鸳鸯，食者不肿，可以已痔。",
    "山经 南山经\n又东五百里，曰丹穴之山，其上多金玉。丹水出焉，而南流注于渤海。有鸟焉，其状如鸡，五采而文，名曰凤皇，首文曰德，翼文曰义，背文曰礼，膺文曰仁，腹文曰信。是鸟也，饮食自然，自歌自舞，见则天下安宁。",
    "山经 南山经\n又东五百里，曰发爽之山，无草木，多水，多白猿。汎水出焉，而南流注于勃海。",
    "山经 南山经\n又东四百里，至于旄山之尾，其南有谷，曰育遗，多怪鸟，凯风自是出。",
    "山经 南山经\n又东四百里，至于非山之首，其上多金玉，无水，其下多蝮虫。",
    "山经 南山经\n又东五百里，曰阳夹之山，无草木，多水。",
    "山经 南山经\n又东五百里，曰灌湘之山，上多木，无草。多怪鸟，无兽。",
    "山经 南山经\n又东五百里，曰鸡山，其上多金，其下多丹雘。黑水出焉，而南流注于海。其中有鱄鱼，其状如鲋而彘毛，其音如豚，见则天下大旱。",
    "山经 南山经\n又东四百里，曰令丘之山，无草木，多火。其南有谷焉，曰中谷，条风自是出。有鸟焉，其状如袅，人面四目而有耳，其名曰顒，其鸣自号也，见则天下大旱。",
    "山经 南山经\n又东三百七十里，曰仑者之山，其上多金玉，其下多青雘。有木焉，其状如榖而赤理，其汗如漆，其味如饴，食者不饥，可以释劳，其名曰白䓘，可以血玉。",
    "山经 南山经\n又东五百八十里，曰禺槀之山，多怪兽，多大蛇。",
    "山经 南山经\n又东五百八十里，曰南禺之山，其上多金玉，其下多水。有穴焉，水出辄入，夏乃出，冬则闭。佐水出焉，而东南流注于海，有凤皇、鵷雏。",
    "山经 南山经\n凡南次三山之首，自天虞之山以至南禺之山，凡一十四山，六千五百三十里。其神皆龙身而人面。其祠皆一白狗祈，稰用稌。",
    "山经 南山经\n右南经之山志，大小凡四十山，万六千三百八十里。",
    "山经 西山经\n西山经华山之首，曰钱来之山，其上多松，其下多洗石。有兽焉，其状如羊而马尾，名曰羬羊，其脂可以已腊。",
    "山经 西山经\n西四十五里，曰松果之山。濩水出焉，北流注于渭，其中多铜。有鸟焉，其名曰䳋渠，其状如山鸡，黑身赤足，可以已[月暴]。",
    "山经 西山经\n又西六十里，曰太华之山，削成而四方，其高五千仞，其广十里，鸟兽莫居。有蛇焉，名曰肥（虫遗），六足四翼，见则天下大旱。",
    "山经 西山经\n又西八十里，曰小华之山，其木多荆杞，其兽多㸲牛，其阴多磬石，其阳多㻬琈之玉。鸟多赤鷩，可以御火。其草有萆荔，状如乌韭，而生于石上，亦缘木而生，食之已心痛。",
    "山经 西山经\n又西八十里，曰符禺之山，其阳多铜，其阴多铁。其上有木焉，名曰文茎，其实如枣，可以已聋。其草多条，其状如葵，而赤华黄实，如婴儿舌，食之使人不惑。符禺之水出焉，而北流注于渭。其兽多葱聋，其状如羊而赤鬣。其鸟多鴖，其状如翠而赤喙，可以御火。",
    "山经 西山经\n又西六十里，曰石脆之山，其木多棕枬，其草多条，其状如韭，而白华黑实，食之已疥。其阳多㻬琈之玉，其阴多铜。灌水出焉，而北流注于禺水。其中有流赭，以涂牛马无病。",
    "山经 西山经\n又西七十里，曰英山，其上多杻檀，其阴多铁，其阳多赤金。禺水出焉，北流注于招水，其中多鳢鱼，其状如鳖，其音如羊。其阳多箭䉋，兽多㸲牛、羬羊。有鸟焉，其状如鹑，黄身而赤喙，其名曰肥遗，食之已疠，可以杀虫。",
    "山经 西山经\n又西五十二里，曰竹山，其上多乔木，其阴多铁。有草焉，其名曰黄雚，其状如樗，其叶如麻，白华而赤实，其状如赭，浴之已疥，又可以已胕。竹水出焉，北流注于渭，其阳多竹箭，多苍玉。丹水出焉，东南流注于洛水，其中多水玉，多人鱼。有兽焉，其状如豚而白毛，大如筓而黑端，名曰豪彘。",
    "山经 西山经\n又西百二十里，曰浮山，多盼木，枳叶而无伤，木虫居之。有草焉，名曰薰草，麻叶而方茎，赤华而黑实，臭如蘼芜，佩之可以已疠。",
    "山经 西山经\n又西七十里，曰羭次之山，漆水出焉，北流注于渭。其上多棫橿，其下多竹箭，其阴多赤铜，其阳多婴垣之玉。有兽焉，其状如禺而长臂，善投，其名曰嚣。有鸟焉，其状如枭，人面而一足，曰橐𩇯，冬见夏蛰，服之不畏雷。",
    "山经 西山经\n又西百五十里，曰时山，无草木。逐水出焉，北流注于渭，其中多水玉。",
    "山经 西山经\n又西百七十里，曰南山，上多丹粟。丹水出焉，北流注于渭。兽多猛豹，鸟多尸鸠。",
    "山经 西山经\n又西四百八十里，曰大时之山，上多楮柞，下多杻橿，阴多银，阳多白玉。涔水出焉，北流注于渭。清水出焉，南流注于汉水。",
    "山经 西山经\n又西三百二十里，曰嶓冢之山，汉水出焉，而东南流注于沔；嚣水出焉，北流注于汤水。其上多桃枝钩端，兽多犀兕熊罴，鸟多白翰赤鷩。有草焉，其叶如蕙，其本如桔梗，黑华而不实，名曰蓇蓉。食之使人无子。",
    "山经 西山经\n又西三百五十里，曰天帝之山，多棕枬；下多菅蕙。有兽焉，其状如狗，名曰溪边，席其皮者不蛊。有鸟焉，其状如鹑，黑文而赤翁，名曰栎，食之已痔。有草焉，其状如共葵，共其臭如蘼芜，名曰杜衡，可以走马，食之已瘿。",
    "山经 西山经\n西南三百八十里，曰臯涂之山，蔷水出焉，西流注于诸资之水；涂水出焉，南流注于集获之水。其阳多丹粟，其阴多银、黄金，其上多桂木。有白石焉，其名曰囗，可以毒鼠。有草焉，其状如稿芨，其叶如葵赤背，名曰无条，可以毒鼠。有兽焉，其状如鹿而白尾，马足人手而四角，名曰玃如。有鸟焉，其状如鸱而人足，名曰数斯，食之已瘿。",
    "山经 西山经\n又西百八十里，曰黄山，无草木，多竹箭。盼水出焉，西流注于赤水，其中多玉。有兽焉，其状如牛，而苍黑大目，其状曰（mǐn）［上敏下牛］。有鸟焉，其状如鸮，青羽赤喙，人舌能言，名曰鹦鹉。",
    "山经 西山经\n又西二百里，曰翠山，其上多㯶枏（nán），其下多竹箭，其阳多黄金、玉，其阴多牦牛、麢、麝，其多鸓，其状如鹊，赤黑而两首四足，可以御火。",
    "山经 西山经\n又西二百五十里，曰騩山，是錞于西海，无草木，多玉。凄水出焉，西流注于海，其中多采石、黄金，多丹粟。",
    "山经 西山经\n凡西经之首，自钱来之山至于騩山，凡十九山，二千九百五十七里。华山冢也，其祠之礼：太牢。羭山神也，祠之用烛，斋百日以百牺，瘗用百瑜，汤其酒百樽，婴以百珪百壁。其余十七山之属，皆毛牷用一羊祠之。烛者，百草之未灰，白席采等纯之。",
    "山经 西山经\n西次二经之首，曰钤山，其上多铜，其下多玉，其木多杻橿。",
    "山经 西山经\n西二百里，曰泰冒之山，其阳多玉，其阴多铁。浴水出焉，东流注于河，其中多藻玉，多白蛇。",
    "山经 西山经\n又西一百七十里，曰数历之山，其上多黄金，其下多银，其木多杻橿，其鸟多鹦鹉。楚水出焉，而南流注于渭，其中多白珠。",
    "山经 西山经\n又西百五十里高山，其上多银，其下多青碧、雄黄，其木多棕，其草多竹。泾水出焉，而东流注于渭，其中多馨石、青碧。",
    "山经 西山经\n西南三百里，曰女床之山，其阳多赤铜，其阴多石涅，其兽多虎豹犀兕。有鸟焉，其状如翟而五彩文，名曰鸾鸟，见则天下安宁。",
    "山经 西山经\n又西二百里，曰龙首之山，其阳多黄金，其阴多铁。苕水出焉，东南流注于泾水，其中多美玉。",
    "山经 西山经\n又西二百里，曰鹿台之山，其上多白玉，其下多银，其兽多㸲牛、羬羊、白豪。有鸟焉，其状如雄鸡而人面，名曰凫徯，其鸣自叫也，见则有兵。",
    "山经 西山经\n西南二百里，曰鸟危之山，其阳多馨石，其阴多檀楮，其中多女床。鸟危之水出焉，西流注于赤水，其中多丹粟。",
    "山经 西山经\n又西四百里，曰小次之山，其上多白玉，其下多赤铜。有兽焉其状如猿，而白首赤足，名曰朱厌，见则大兵。",
    "山经 西山经\n又西三百里，曰大次之山，其阳多垩，其阴多碧，其兽多㸲牛、麢羊。",
    "山经 西山经\n又西四百里，曰薰吴之山，无草木，多金玉。",
    "山经 西山经\n又西四百里，曰厎阳之山，其木多稷、枬、豫章，其兽多犀、兕、虎、犳、㸲牛。",
    "山经 西山经\n又西二百五十里，曰众兽之山，其上多㻬琈之玉，其下多檀楮，多黄金，其兽多犀兕。",
    "山经 西山经\n又西五百里，曰皇人之山，其上多金玉，其下多青雄黄。皇水出焉，西流注于赤水，其中多丹粟。",
    "山经 西山经\n又西三百里，曰中皇之山，其上多黄金，其下多蕙、棠。",
    "山经 西山经\n又西三百五十里，曰西皇之山，其阳多黄金，其阴多铁，其兽多麋、鹿、㸲牛。",
    "山经 西山经\n又西三百五十里，曰莱山，其木多檀楮，其鸟多罗罗，是食人。",
    "山经 西山经\n凡西次二经之首，自钤山至于莱山，凡十七山，四千一百四十里。其十神者，皆人面而马身。其七神皆人面而牛身，四足而一臂，操杖以行，是为飞兽之神。其祠之，毛用少牢，白菅为席。其十辈神者，其祠之毛一雄鸡，钤而不糈：毛采。",
    "山经 西山经\n西次三经之首，曰崇吾之山，在河之南，北望冢遂，南望䍃之泽，西望帝之捕兽之丘，东望䗡渊。有木焉，员叶而白柎，赤华而黑理，其实如枳，食之宜子孙。有兽焉，其状如禺而文臂。豹虎而善投，名曰举父。有鸟焉，其状如凫，而一翼一目，相得乃飞，名曰蛮蛮，见则天下大水。",
    "山经 西山经\n西北三百里，曰长沙之山。泚水出焉，北流注于泑水，无草木，多青雄黄。",
    "山经 西山经\n又西北三百七十里，曰不周之山。北望诸䗡之山，临彼岳崇之山，东望泑泽，河水所潜也，其原浑浑泡泡。爰有嘉果，其实如桃，其叶如枣，黄华而赤柎，食之不劳。",
    "山经 西山经\n又西北四百二十里，曰峚山，其上多丹木，员叶而赤茎，黄华而赤实，其味如饴，食之不饥。丹水出焉，西流注于稷泽，其中多白玉。是有玉膏，其原沸沸汤汤，黄帝是食是飨。是生玄玉。玉膏所出，以灌丹木，丹木五岁，五色乃清，五味乃馨。黄帝乃取峚山之玉荣，而投之钟山之阳。瑾瑜之玉为良，坚粟精密，浊泽有而光。五色发作，以和柔刚。天地鬼神，是食是飨；君子服之，以御为祥。自峚山至于钟山，四百六十里，其间尽泽也。是多奇鸟、怪兽、奇鱼，皆异物焉。",
    "山经 西山经\n又西北四百二十里，曰钟山。其子曰鼓，其状如人面而龙身，是与钦䲹杀葆江于昆仑之阳，帝乃戮之钟山之东曰鳐崖。钦䲹化为大鹗，其状如雕而墨文白首，赤喙而虎爪，其音如晨鹄，见则有大兵；鼓亦化为鵕鸟，其状如鸱，赤足而直喙，黄文而白首，其音如鹄，见即其邑大旱。",
    "山经 西山经\n又西百八十里，曰泰器之山。观水出焉，西流注于流沙。是多文鳐鱼，状如鲤里，鱼身而鸟翼，苍文而白首赤喙，常行西海，游于东海，以夜飞。其音如鸾鸡，其味酸甘，食之已狂，见则天下大穰。",
    "山经 西山经\n又西三百二十里，曰槐江之山。丘时之水出焉，而北流注于泑水。其中多蠃其上金青雄黄，多藏琅玕、黄金、玉，其阳多丹粟。其了有多采黄金银。实惟帝之平圃，神英招司之，其状马身而人面，虎文而鸟翼，徇于四海，其音如榴。南望昆仑，其光熊熊，其气魂魂。西望大泽，后稷所潜也。其中多玉，其阴多榣木之有若。北望诸龇，槐鬼离仑居之，鹰鸇之所宅也。东望恒山四成，有穷鬼居之，各在一搏。爰有淫水，其清洛洛。有天神焉，其状如牛，而八足二首马尾，其音如勃皇，见则其邑有兵。",
    "山经 西山经\n西南四百里，曰昆仑之丘，是实惟帝之下都，神陆吾司之。其神状虎身而九尾，人面而虎爪；是神也，司天之九部及帝之囿时，有兽焉，其状如羊而四角，名曰土蝼，是食人。有鸟焉，其状如蜂，大如鸳鸯，名曰钦原，蠚鸟兽则死，蠚木则枯，有鸟焉，其名曰鹑鸟，是司帝之百服。有木焉，其状如棠，黄华赤实，其味如李而无核，名曰沙棠，可以御水，食之使人不溺。有草焉，名曰薲草，其状如葵，其味如葱，食之已劳。河水出焉，而南流注于无达。赤水出焉，而东南流注于泛天之水。洋水出焉，而西南流注于丑涂之水。墨水出焉，而四海流注于大杆。是多怪鸟兽。",
    "山经 西山经\n又西三百七十里，曰乐游之山。桃水出焉，西流注于稷泽，是多白玉，其中多䱻鱼，其状如蛇而四足，是食鱼。",
    "山经 西山经\n西水行四百里，曰流沙，二百里至于嬴母之山，神长乘司之，是天之九德也。其神状如人而豹尾。其上多玉，其下多青石而无水。",
    "山经 西山经\n又西北三百五十里，曰玉山，是西王母所居也。西王母其状如人，豹尾虎齿而善啸，蓬发戴胜，是司天之厉及五残。有兽焉，其状如犬而豹文，其角如牛，其名曰狡，其音如吠犬，见则其国大穰。有鸟焉，其状如翟而赤，名曰胜遇，是食鱼，其音如录，见则其国大水。",
    "山经 西山经\n又西四百八十里，曰轩辕之丘，无草木。洵水出焉，南流注于黑水，其中多丹粟，多青雄黄。",
    "山经 西山经\n又西三百里，曰积石之山，其下有石门，河水冒以西流，是山也，万物无不有焉。",
    "山经 西山经\n又西二百里，曰长留之山，其神白帝少昊居之。其兽皆文尾，其鸟皆文首。是多文玉石。实惟员神磈氏之宫。是神也，主司反景。",
    "山经 西山经\n又西二百八十里，曰章莪之山，无草木，多瑶碧。所为甚怪。有兽焉，其状如赤豹，五尾一角，其音如击石，其名如狰。有鸟焉，其状如鹤，一足，赤文青质而白喙，名曰毕方，其鸣自叫也，见则其邑有譌火。",
    "山经 西山经\n又西三百里，曰阴山。浊浴之水出焉，而南流注于番泽，其中多文贝。有兽焉，其状如狸而白首，名曰天狗，其音如榴榴，可以御凶。",
    "山经 西山经\n又西二百里，曰符惕之山，其上多棕枬，下多金玉。神江疑居之。是山也，多怪雨，风云之所出也。",
    "山经 西山经\n又西二百二十里，曰三危之山，三青鸟居之。是山也，广员百里。其上有兽焉，其状如牛，白身四角，其豪如披蓑，其名曰𢕟𢓨，是食有。有鸟焉，一首而三身，其状如𪇱，其名曰鸱。",
    "山经 西山经\n又西一百九十里，曰騩山，其上多玉而无石。神耆童居之，其音常如钟磬。其下多积蛇。",
    "山经 西山经\n又西三百五十里，曰天山，多金玉，有青雄黄。英水出焉，而西南流注于汤谷。有神焉，基状如黄囊，赤如丹水，六足四翼，浑敦无而目，是识歌舞，实为帝江也。",
    "山经 西山经\n又西二百九十里，曰泑山，神蓐收居之。其上多婴短之玉，其阳多瑾瑜之玉，其阴多青雄黄。是山也，西望日之所入，其气员，神红光之所司也。",
    "山经 西山经\n西水行百里，至于翼望之山，无草木，多金玉。有兽焉，其状如狸，一日而三尾，名曰讙，其音如夺百声，是可以御凶，服之已瘅。有鸟焉，其状如乌，三首六尾而善笑，名曰鵸䳜，服之使人不厌，又可以御凶。",
    "山经 西山经\n凡西次三经之首，崇吾之山至于翼望之山，凡二十三山，六千七百四十四里。其神状皆羊身人面。其祠之礼，用一吉玉瘗，糈用稷米。",
    "山经 西山经\n西次四经之首，曰阴山，上多楮，无石，其草多茆、蕃。阴水出焉，西流注于洛。",
    "山经 西山经\n北五十里，曰劳山，多茈草。弱水出焉，而西流注于洛。",
    "山经 西山经\n西五十里，曰罢父之山，洱水出焉，而西流注于洛，其中多茈、碧。",
    "山经 西山经\n北七十里，曰申山，其上多楮柞，其下多杻橿，其阳多金玉。区水出焉，而江流注于河。",
    "山经 西山经\n北二百里，曰鸟山，其上多桑，其焉多楮，其阴多铁，其阳多玉。辱水出焉，而东流注于河。",
    "山经 西山经\n又北百二里，曰上申之山，上无草木，而多硌石，下多榛楛，兽多白鹿。其鸟多当扈，其状如雉，以其髯飞，食之不眴目。汤水出焉，东流注于河。",
    "山经 西山经\n又北百八十里，曰诸次之山，诸次之水出焉，而东流注于河。是山也，多木无草，鸟兽莫居，是多众蛇。",
    "山经 西山经\n又北百八十里，曰号山，其木多漆、棕，其草多药、芎䓖。多冷石。端水出焉，而东流注于河。",
    "山经 西山经\n又北二百二十里，曰盂山，其阴多铁，其阳多铜，其兽多白狼白虎，其鸟多白雉白翟。生水出焉，而东流注于河。",
    "山经 西山经\n西二百五十里，曰白於之山，上多松柏，下多栎檀，其兽多㸲牛、羬羊，其鸟多鸮。洛水出于其阳，而东流注于渭；夹水出于其阴，东流注于生水。",
    "山经 西山经\n西北三百里，曰申首之山，无草木，冬夏雪。申水出于其上。潜于其下，是多白玉。",
    "山经 西山经\n又西五十五里，曰泾谷之山。泾水出焉，东南流注于渭，是多白金白玉。",
    "山经 西山经\n又西百二十里，曰刚山，多柒木，多㻬琈之玉。刚水出焉，北流注于渭。是多神𩳁，其状人面兽身，一足一手，其音如钦。",
    "山经 西山经\n又西二百里，至刚山之尾。洛水出焉，而北流注于河。其中多蛮蛮，其状鼠身而鳖首，其音如吠犬。",
    "山经 西山经\n又西三百五十里，曰英鞮之山，上多漆木，下多金玉，鸟兽尽白。靼涴水出焉，而北流注于陵羊之泽。是多冉遗之鱼，鱼身蛇首六足，其目如观耳，食之使人不眯，可以御凶。",
    "山经 西山经\n又西三百里，曰中曲之山，其阳多玉，其阴多雄黄、白玉及金。有兽焉，其状如马而白身黑尾，一角，虎牙爪，音如鼓音，其名曰驳，是食虎豹，可以御兵。有木焉，其状如棠，而员叶赤实，实大如木瓜，名曰杯木，食之多力。",
    "山经 西山经\n又西二百六十里，曰邽山。其上有兽焉，其状如牛，蝟毛，名曰穷奇，音如獆狗，是食人。蒙水出焉，南流注于洋水，其中多黄贝；嬴鱼，鱼身而鸟翼，音如鸳鸯，见则其邑大水。",
    "山经 西山经\n又西二百二十里，曰鸟鼠同穴之山，其上多白虎、白玉。渭水出焉，而东流注于河。其中多鳋鱼，其状如鳣鱼，动则其邑有大兵。滥水出于其西，西流注于汉水，多【上如下鱼】魮之鱼，其状如覆铫，鸟首而鱼翼，音如磬石之声，是生珠玉。",
    "山经 西山经\n西南三百六十里，曰崦嵫之山，其上多丹木，其叶如楮，其实大如瓜，赤符而黑理，食之已瘅，可以御火。其阳多龟，其阴多玉。苕水出焉，而西流注于海，其中多砥励。有兽焉，其状马身而鸟翼，入面蛇尾，是好举人，名曰孰湖。有鸟焉，其状如鸮而人面，蜼身犬尾，其名自号也，见则其邑大旱。",
    "山经 西山经\n凡西次四经自阴山以下，至于崦嵫之山，凡十九山，三千六百八十里。其神祠礼，皆用一白鸡祈，糈以稻米，白菅为席。",
    "山经 西山经\n右西经之山，凡七十七山，一万七千五百一十七里。",
    "山经 北山经\n北山经之首，曰单狐之山，多机木，其上多华草。逢漨水出焉，而西流注于泑水，其中多芘石文石。",
    "山经 北山经\n又北二百五十里，曰求如之山，其上多玉，无草木。滑水出焉，而西流注于诸𣬈之水。其中多滑鱼。其状如鱓，赤背，其音如梧，食之已疣。其中多水马，其状如马，文臂牛尾，其音如呼。",
    "山经 北山经\n又北三百里，曰带山，其上多玉，其下多青碧。有兽焉，其状如马，一角有错，其名曰灌疏，可以辟火。有鸟焉，其状如乌，五采而赤文，名曰鵸鵌，是自为牝牡，食之不疽。彭水出焉，而西流注于芘湖之水，中多鯈鱼，其状如鸡而赤毛，三尾六足四首，其音如鹊，食之可以已忧。",
    "山经 北山经\n又北四百里，曰谯明之山。谯水出焉，西流注于河。其中多何罗之鱼，一首而十身，其音如吠犬，食之已痈。有兽焉，其状如貆而赤毫，其音如榴榴，名曰孟槐，可以御凶。是山也，无草木，多青雄黄。",
    "山经 北山经\n又北三百五十里，曰涿光之山。嚣水出焉，而西流注于河。其中多鳛鳛之鱼，其状如鹊而十翼，鳞皆在羽端，其音如鹊，可以御火，食之不瘅。其上多松柏，其下多棕橿，其兽多鹿霝羊，其鸟多蕃。",
    "山经 北山经\n又北三百八十里，曰虢山，其上多漆，其下多桐椐。其阳多玉，其阴多铁。伊水出焉，西流注于河。其兽多橐驼，其鸟多窝，状如鼠而鸟翼，其音如羊，可以御兵。",
    "山经 北山经\n又北四百里，至于虢山之尾，其上多玉而无石。鱼水出焉，西流注于河，其中多文贝。",
    "山经 北山经\n又北二百里，曰丹熏之山，其上多樗柏，其草多韭韭，多丹获。熏水出焉，而西流注于棠水。有兽焉，其状如鼠，而菟首麋身，其音如獆犬，以其尾飞，名曰耳鼠，食之不䐆，又可以御百毒。",
    "山经 北山经\n又北二百八十里，曰石者之山，其上无草木，多瑶碧。泚水出焉，西流注于河。有兽焉，其状如豹，而文题白身，名曰孟极，是善伏，其鸣自呼。",
    "山经 北山经\n又北百一十里，曰边春之山，多葱、葵、韭、桃、李。杠水出焉，而西流注于泑泽。有兽焉，其状如禺而文身，善笑，见人则卧，名曰幽鴳，其鸣自呼。",
    "山经 北山经\n又北二百里，曰蔓联之山，其上无草木，有兽焉，其状如禺而有鬣，牛尾、文臂、马蹏，见人则呼，名曰足訾，其鸣自呼。有鸟焉，群居而朋飞，其毛如雌雉，名曰，其鸣自呼，食之已风。",
    "山经 北山经\n又北八百里，曰单张之山，其上无草木。有兽焉，其状如豹而长尾，人首而牛耳，一目，名曰诸犍，善吒，行则衔其尾。有鸟焉，其状如雉，而文首、白翼、黄足，名曰白鵺，食之已嗌痛，可以已痸。栎水出焉，在而南流注于杠水。",
    "山经 北山经\n又北三百二十里，曰灌题之山，其上多樗柘，其下多流沙，多砥。有兽焉，其状如牛而白尾，其音如詨，名曰那父。有鸟焉，其状如雌雉而人面，见人则跃，名曰竦斯，其鸣自呼也。匠韩之水出焉，而西流注于泑泽，其中多磁石。",
    "山经 北山经\n又北二百里，曰潘侯之山，其上多松柏，其下多榛楛，其阳多玉，其阴多铁。有兽焉，基状如牛，而四节生毛，或曰旄牛。边水出焉，而南流注于栎泽。",
    "山经 北山经\n又北二百三十里，曰小咸之山，无草木，冬夏有雪。",
    "山经 北山经\n北二百八十里，曰大咸之山，无草木，其下多玉。是山也，四方，不可以上。有蛇名曰长蛇，其毛如彘豪，其音如鼓柝。",
    "山经 北山经\n又北三百二十里，曰敦薨之山，其上多棕枬，其下多茈草。敦薨之水出焉，而西流注于泑泽。出于昆仑之东北隅，实惟河原。其中多赤鲑，其兽多兕，旄牛，其鸟多柝鸠。",
    "山经 北山经\n又北二百里，曰少咸之山，无草木，多青碧。有兽焉，其状如牛，而赤身、人面、马足，名曰窥窳，其音如婴儿，是食人。敦水出焉，东流注于雁门之水，其中多魳魳之鱼。食之杀人。",
    "山经 北山经\n又北二百里，曰狱法之山。瀼泽之出焉，而东北流注于泰泽。其中多䲃鱼，其状如鲤而鸡足，食之已疣。有兽焉，其状如犬而人面，善投，见人则笑，其名山[犭军]，其行如风，见则天下大风。",
    "山经 北山经\n又北二里，曰北岳之山，多枳棘刚木。有兽焉，其状如牛，而四角、人、耳、彘耳，其名曰诸怀，基音如鸣雁，是食人。诸怀之水出焉，而西流注于嚣水，水中多鮨鱼，鱼身而犬首，其音如婴儿，食之已狂。",
    "山经 北山经\n又北百八十里，曰浑夕之山，无草木，多铜玉。嚣水出焉，而西流注于海。有蛇一首两身，名曰肥遗，见则其国大旱。",
    "山经 北山经\n又北五十里，曰北单之山，无草木，多葱韭。",
    "山经 北山经\n又北百里，曰罴差之山，无草木，多马。",
    "山经 北山经\n又北百八十里，曰北鲜之山，是多马，鲜水出焉，而西北流注于涂吾之水。",
    "山经 北山经\n又北百七十里，曰堤山，多马。有兽焉，其状如豹而文首，名曰狕。堤水出焉，而东流注于泰泽，其中多龙龟。",
    "山经 北山经\n凡北山经之首，自单狐之山至于堤山，凡二十五山，五千四百九十里，其神皆人面蛇身。其祠之，毛用一雄鸡彘瘗，吉玉用一珪，瘗而为不糈。其山北人，皆生食不火之物。",
    "山经 北山经\n北次二经之首，在河之东，其首枕汾，其名曰管涔之山。其上无木而多草，其下多玉。汾水出焉，而西流注于河。",
    "山经 北山经\n又西二百五十里，曰少阳之山，其上多玉，其下多赤银。酸水出焉，而东流注于汾水，其中多美赭。",
    "山经 北山经\n又北五十里，曰县雍之山，其上多玉，其下多铜，其兽多闾麋，其鸟多白翟白[有鸟]。晋水出焉，而东南流注于汾水。其中多鮆鱼，其状如鯈而赤麟，其音如叱，食之不骄。",
    "山经 北山经\n又北二百里，曰狐岐之山，无草木，多青碧。胜水出焉，而东北流注于汾水，其中多苍玉。",
    "山经 北山经\n又北三百五十里，曰白沙山，广员三百里，尽沙也，无草木鸟兽。鲔水出于其上，潜于其下，是多白玉。",
    "山经 北山经\n又北四百里，曰尔是之山，无草木，无水。",
    "山经 北山经\n又北三百八十里，曰狂山，无草木，是山也，冬夏有雪。狂水出焉，而西流注于浮水，其中多美玉。",
    "山经 北山经\n又北三百八十里，曰诸余之山，其上多铜玉，其下多松柏。诸余之水出焉，而东流注于旄水。",
    "山经 北山经\n又北三百五十里，曰敦头之山，其上多金玉，无草木。旄水出焉，而东流注于印泽。其中多[马孛]马，牛尾而白身，一角，其音如呼。",
    "山经 北山经\n又北三百五十里，曰钩吾之山，其上多玉，其下多铜。有兽焉，其状如羊身人面，其目在腋下，虎齿人爪，其音如婴儿，名曰狍鸮，是食人。",
    "山经 北山经\n又北三百里，曰北嚻之山，无石，其阳多玉。有兽焉，其状如虎，而白身犬首，马尾彘鬣，名曰独𤞞。有鸟焉，其状如乌，人面，名曰𪄀𪃑，宵飞而昼伏，食之已暍。涔水出焉，而东流注于邛泽。",
    "山经 北山经\n又北三百五十里，曰梁渠之山，无草木，多金玉。修水出焉，而东流注于雁门，其兽多居暨，其状如汇而赤毛，其音如豚。有鸟焉，其状如夸父，四翼、一目、犬尾，名曰嚣，其音如鹊，食之已腹痛，可以止衕。",
    "山经 北山经\n又北四百里，曰姑灌之山，无草木。是山也，科夏有雪。",
    "山经 北山经\n又北三百八十里，曰湖灌之山，其阳多玉，其阴多碧，多马，湖灌之水出焉，而东流注于海，其中多䱇。有木器厂焉，其叶如柳而赤理。",
    "山经 北山经\n又北水行五百里，流沙三百里，至于洹山，其上多金玉。三桑生之，其树皆无枝，其高百仞。百果树生之。其下多怪蛇。",
    "山经 北山经\n又北三百里，曰敦题之山，无草木，多金玉。是錞于北海。",
    "山经 北山经\n凡北次二经之首，自管涔之山至于敦题之山，凡十七山，五千六百九十里。其神皆蛇身人面。其祠；毛用一雄鸡彘瘗；用一璧一珪，投而不糈。",
    "山经 北山经\n北次三经之首，曰太行之山。其首曰归山，其上有金玉，其下有碧。有兽焉，其状如麢羊而四角，马尾而有距，其名曰[马军]，善还，其名自詨有鸟焉，其状台鹊，白身、赤尾、六足，其名曰䴅，是善惊，其鸣自詨。",
    "山经 北山经\n又东北二百里，曰龙侯之山，无草木，多金玉。决决之水出焉，而东流注于河。其中多人鱼，其状如䱱鱼，四足，其音如婴儿，食之无痴疾。",
    "山经 北山经\n又东北二百里，曰马成之山，其上多文石，其阴多金玉。有兽焉，其状如白犬而黑头，见人则飞，其名曰天马，其鸣自詨，有鸟焉，其状如乌，首白而身青、足黄，是名曰鶌鶋。其名自詨，食之不饥，可以已寓。",
    "山经 北山经\n又东北七十里，曰咸山，其上有玉，其下多铜，是多松柏，草多茈草。条菅之水出焉，而西南流注于长泽。其中多器酸，三岁一成，食之已疠。",
    "山经 北山经\n又东北二百里，曰天池之山，其上无草木，多文石。有兽焉，其状如兔而鼠首，以其背飞，其名曰飞鼠。渑水出焉，潜于其下，其中多黄垩。",
    "山经 北山经\n又东三百里，曰阳山，其上多玉，其下多金铜。有兽焉，其状如牛而尾，其颈肾，其状如句瞿，其名曰领胡，其鸣自詨，食之已狂。有鸟焉，其状如赤雉，而五采以文，是自为牝牡，名曰象蛇，其名自詨。留水出焉，而南流注于河。其中有䱤父之鱼，其状如鲋鱼，鱼首而彘身，食之已呕。",
    "山经 北山经\n又东三百五十里，曰贲闻之山，其上多苍玉，其下多黄垩，多涅石。",
    "山经 北山经\n又北百里，曰王屋之山，是多石。𣾍水出焉，而西北流注于泰泽。",
    "山经 北山经\n又东北三百里，曰教山，其上多玉而无石。教水出焉，西流注于河，是水冬干而夏流，实惟干河。其中有两山。是山也，广员三百步，其名曰发丸之山，其上有金玉。",
    "山经 北山经\n又南三百里，曰景山，南望盐贩之泽，北望少泽。其上多草、藷藇，其草多秦椒，其阴多赭，其阳多玉。有鸟焉，其状如蛇，而四翼、六目、六足，名曰酸与，其鸣自詨，见则其邑有恐。",
    "山经 北山经\n又东南三百二十里，曰孟门之山，其上多苍玉，多金，其下多黄垩，多涅石。",
    "山经 北山经\n又东南三百二十里，曰平山。平水出于其上，潜于其下，是多美玉。",
    "山经 北山经\n又东二百里，曰京山，有美玉，多漆木，多竹，其阳有赤铜，其阴有玄䃤。高水出焉，南流注于河。",
    "山经 北山经\n又东二百里，曰虫尾之山，其上多金玉，其下多竹，多青碧。丹水出焉，南流注于河；薄水出焉，而东南流注于黄泽。",
    "山经 北山经\n又东三百里，曰彭𣬈之山，其上无草木，多金玉，其下多水。蚤林之水出焉，东南流注于河。肥水出焉，而南流注于床水，其中多肥遗之蛇。",
    "山经 北山经\n又东百八十里，曰小侯之山。明漳之水出焉，南流注于黄泽。有鸟焉，其状如乌而白文，名曰鸪𪄶，食之不灂。",
    "山经 北山经\n又东三百七十里，曰泰头之山。共水出焉，南流注于池。其上多金玉，其下多竹箭。",
    "山经 北山经\n又东北二百里，曰轩辕之山，其上多铜，其下多竹。有鸟焉，其状如枭白首，其名曰黄鸟，其鸣自詨，食之不妒。",
    "山经 北山经\n又北二百里，曰谒戾之山，其上多松柏，有金玉。沁水出焉，南流注于河。其东有林焉，名曰丹林。丹林之水出焉，南流注于河。婴侯之水出焉，北流注于汜水。",
    "山经 北山经\n东三百里，曰沮洳之山，无草木，有金玉。濝水出焉，南流注于河。",
    "山经 北山经\n又北三百里，曰神囷之山，具上有文石，其下有白蛇，有飞虫。黄水出焉，而东流注于洹；滏水出焉，而东流注于欧水。",
    "山经 北山经\n又北二百里，曰发鸠之山，其上多柘木。有鸟焉，其状如乌，文首、白喙、赤足，名曰精卫，其鸣自詨。是炎帝之少女名曰女娃，女娃游于东海，溺而不返，故为精卫。常衔西山之木石，以堙于东海。漳水出焉，东流注于河。",
    "山经 北山经\n又东北百二十里，曰少山，其上有金玉，其下有铜。清漳之水出焉，东流注于浊漳之水。",
    "山经 北山经\n又东北二百里，曰锡山，其上多玉，其下有砥。牛首之水出焉，而东流注于滏水。",
    "山经 北山经\n又北二百里，曰景山，有美玉。景水出焉，东南流注于海泽。",
    "山经 北山经\n又北百里，曰题首之山，有玉焉，多石，无水。",
    "山经 北山经\n又北百里，曰绣山，其上有玉、青碧，其木多栒，其草多芍药、芎藭。洧水出焉，而东流注于河，其中有鳠、黾。",
    "山经 北山经\n又北百二十里，曰松山。阳水出焉，东北流注于河。",
    "山经 北山经\n又北百二十里，曰敦与之山，其上无草木，有金玉。溹水出于其阳，而东流注于泰陆之水；泜水出于其阴，而东流注于彭水；槐水出焉，而东流注于泜泽。",
    "山经 北山经\n又北百七十里，曰柘山，其阳有金玉，其阴有铁。历聚之水出焉，而北流注于洧水。",
    "山经 北山经\n又北二百里，曰维龙之山，其上有碧玉，其阳有金，其阴有铁。肥水出焉，而东流注于皋泽，其中多礨石。敞铁之水出焉，而北于大泽。",
    "山经 北山经\n又北百八十里，曰白马之山，其阳多石玉，其阴多铁，多赤铜。木马之水了出焉，而东北流注于虖沱。",
    "山经 北山经\n又北二百里，曰空桑之山，无草木，冬夏有雪。空桑空桑之水出焉，东流注于虖沱。",
    "山经 北山经\n又北三百里，曰泰戏之山，无草木，多金玉。有兽焉，其状如羊，一角一目，目在耳后，其名曰䍶䍶，其鸣自訆。虖沱之水出焉，而东流注于溇水。液女之水出于其阳，南流注于沁水。",
    "山经 北山经\n又北三百里，曰石山，多藏金玉。濩濩之水出焉，而东流注于虖沱；鲜于之水出焉，而南流注于虖沱。",
    "山经 北山经\n又北二百里，曰童戎之山。皋涂之水出焉，而东流注于溇液水。",
    "山经 北山经\n又北三百里，曰高是之山。滋水出焉，而南流注于虖沱。其木多棕，其草多条。滱水出焉，东流注于河。",
    "山经 北山经\n又北三百里，曰陆山，多美玉。[姜阝]水出焉，而东流注于河。",
    "山经 北山经\n又北二百里，曰沂山般水出焉，而东流注于河。",
    "山经 北山经\n北百二十里，曰燕山，多婴石。燕水出焉，东流注于河。",
    "山经 北山经\n又北山行五百里，水行五百里，至于饶山。是无草木，多瑶碧，其兽多橐駞，其鸟多鹠。历虢之水出焉，而东流注于河，其中有师鱼，食之杀人。",
    "山经 北山经\n又北四百里，曰乾山，无草木，其阳有金玉，其阴有铁而无水。有兽焉，其状如牛而三足，其名曰獂，其鸣自詨。",
    "山经 北山经\n又北五百里，曰伦山。伦水出焉，而东流注于河。有兽焉，其状如麋，其川在尾上，其名曰罴。",
    "山经 北山经\n又北五百里，曰碣石之山。绳水出焉，而东流注于河，其中多蒲夷之鱼。基上有玉，其下多青碧。",
    "山经 北山经\n又北水行五百里，至于雁门之山，无草木。",
    "山经 北山经\n又北水行四百里，至于泰泽。其中有山焉，曰帝都之山，广员百里，无草木，有金玉。",
    "山经 北山经\n又北五百里，曰錞于毋逢之山，北望鸡号之山，其风如䬅。西望幽都之山，浴水出焉。是有朋蛇，赤首白身，其音如牛，见则其邑大旱。",
    "山经 北山经\n凡北次三经之首，自太行之山以至于无逢之山，凡四十六山，万二千三百五十里。其神状皆马身而人面者廿神。其祠之，皆用一藻茝瘗之。其十四神状皆彘身而载玉。其祠之，皆玉，不瘗。其十神状皆彘身而八足蛇尾。其祠之，皆用一壁瘗之。大凡四十四神，皆用稌糈米祠之。此皆不火食。",
    "山经 北山经\n右北经之山志，凡八十七山，二万三千二百三十里。",
    "山经 东山经\n东山之首，曰樕䘄之山，北临乾昧。食水出焉，而东北流注于海。其中多鳙鳙之鱼，其状如犁牛，其音如彘鸣。",
    "山经 东山经\n又南三百里，曰藟山，其上有玉，其下有金。湖水出焉，东流注于食水，其中多活师。",
    "山经 东山经\n又南三百里，曰栒状之山，其上多金玉，其下多青碧石。有兽焉，其状如犬，六足，其名曰从从，其鸣自詨。有鸟焉，其状如鸡而鼠毛，其名曰{此虫}鼠，见则其邑大旱。水出焉。而北流注于湖水。其中多箴鱼，其状如儵，其喙如箴，食之无疫疾。",
    "山经 东山经\n又南三百里，曰勃垒之山，无草木，无水。",
    "山经 东山经\n又南三百里，曰番条之山，无草木，多沙。减水出焉，北流注于海，其中多鳡鱼。",
    "山经 东山经\n又南四百里，曰姑儿之山，其上多漆，其下多桑柘。姑儿之水出焉，北流注于海，其中多鳡鱼。",
    "山经 东山经\n又南四百里，曰高氏之山，其上多玉，其下多箴石。诸绳之水出焉，东流注于泽，其中多金玉。",
    "山经 东山经\n又南三百里，曰岳山，其上多桑，其下多樗。泺水出焉，东流注于泽，其中多金玉。",
    "山经 东山经\n又南三百里，曰犲山，其上无草木，其下多水，其中多堪㐨之鱼。有兽焉，其状如夸父而彘毛，其音如呼，见则天下大水。",
    "山经 东山经\n又南三百里，曰独山，其上多金玉，其下多美石末涂之水出焉，而东流注于沔，其中多鯈䗤，其状如黄蛇，鱼翼，出入有光，见则其邑大旱。",
    "山经 东山经\n又南三百里，曰泰山，其上多玉，其下多金。有兽焉，其状如豚而有珠，名曰狪狪，其鸣自詨。环水出焉，东流注于江，其中多水玉。",
    "山经 东山经\n又南三百里，曰竹山，錞于江，无草木，多瑶碧。激水出焉，而东流注于娶檀之水，其中多茈羸。",
    "山经 东山经\n凡东山经之首，自樕鼄之山以至于竹山，凡十二山，三千六百里。其神状皆人身龙首。祠：毛用一犬祈，衈用鱼。",
    "山经 东山经\n东次二经之首，曰空桑之山，北临食水，东望沮吴，南望沙陵，西望涮湣泽。有兽焉，其状如牛而虎文，其音如钦。其名曰軨軨，其鸣自詨，见则天下大水。",
    "山经 东山经\n又南六百里，曰曹夕之山，其下多毂而无木，多鸟兽。",
    "山经 东山经\n又西南四百里，曰峄皋之山，其上多金玉，其下多白垩。峄皋之水出焉，东流注于激女之水，其中多蜃珧。",
    "山经 东山经\n又南水行五百里，流沙三进里，至于葛山之尾，无草木，多砥砺。",
    "山经 东山经\n又南三百八十里，曰葛山之首，无草木。澧水出焉，东流注于余泽，其中多珠鳖鱼，其状如肺而有目，六足有珠，其味酸甘，食之无疠。",
    "山经 东山经\n又南三百八十里，曰余峨之山。其上多梓枬，其下多荆杞。杂余之水出焉，东流注于黄水。有兽焉，其状如菟而鸟类喙，鸱目蛇尾，见人则眠，名犰狳，其鸣自詨，见则螽蝗为败。",
    "山经 东山经\n又南三百里，曰杜父之山，无草木，多水。",
    "山经 东山经\n又南三百里，曰耿山，无草木，多水碧，多大蛇。有兽焉，其状如狐而鱼翼，其名曰朱獳，其鸣自詨见则其国有恐。",
    "山经 东山经\n又南三百里，曰卢其之山，无草木，多沙石，沙水出焉，南流注于涔水，其中多鹙鹕，其状如鸳鸯而人足，其鸣自詨，见则其国多土功。",
    "山经 东山经\n又南三百八十里，曰姑射之山，无草木，多水。",
    "山经 东山经\n又南水行三百里，流沙百里，曰北姑射之山，无草木，多石。",
    "山经 东山经\n又南水行三百里，曰南姑射之山，无草木，多水。",
    "山经 东山经\n又南三百里，曰碧山，无草木，多蛇，多碧、多玉。",
    "山经 东山经\n又南五百里，曰缑氏之山，无草木，多金玉。原水出焉，东流注于沙泽。",
    "山经 东山经\n又南三百里，曰姑逢之山，无草木，多金玉。有兽焉，其状如狐而有翼，其音如鸿雁，其名曰獙々，见则天下大旱。",
    "山经 东山经\n又南五百里，曰凫丽之山，其上多金玉，其下多箴石，有兽焉，其状如狐，而九尾、九首、虎爪，名曰蠪侄，其音如婴儿，是食人。",
    "山经 东山经\n又南五百里，曰䃌山，南临䃌水，东望湖泽，有兽焉，其状如马，而羊目、四角、牛尾，其音如獆狗，其名曰峳峳。见则其国多狡客。有鸟焉，其状如凫而鼠尾，善登木，其名曰絜钩，见则其国多疫。",
    "山经 东山经\n凡东次二经之首，自空桑之山至于䃌山，凡十七山，六千六百四十里。其神状皆兽身人面载觡。其祠：毛用一鸡祈，婴用一壁瘗。",
    "山经 东山经\n又东次三经之首，曰尸胡之山，北望𦍙山，其上多金玉，其下多棘。有兽焉，其状如麋而鱼目，名曰妴胡，其鸣自詨。",
    "山经 东山经\n又南水行八百里，曰岐山，其木多桃李，其兽多虎。",
    "山经 东山经\n又南水行七百里，曰诸钅句之山，无草木，多沙石。是山也，广员百里，多寐鱼。",
    "山经 东山经\n又南水行七百里，曰中父之山，无草木，多沙。",
    "山经 东山经\n又东水行千里，曰胡射之山，无草木，多沙石。",
    "山经 东山经\n又南水行七百里，曰孟子之山，其木多梓桐，多桃李，其草多菌浦，其兽多麋鹿。是山也，广员百里。其上有水出焉，名曰碧阳，其中多鳣鲔。",
    "山经 东山经\n又南水行五百里，曰流沙，行五百里，有山焉，曰跂踵之山，广员二百里，无草木，有大蛇，其上多玉。有水焉，广员四十里皆涌，其名曰深泽，其中多大龟。有鱼焉，其状如鲤。而六足鸟尾，名曰鮯鮯之鱼，其名自詨。",
    "山经 东山经\n又南水行九百里，曰踇隅之山，其上多草木，多金玉，多赭。有兽焉，其状如牛而马尾，名曰精精，其鸣自詨。",
    "山经 东山经\n又南水行五百里，流沙三百里，至于无皋之山，南望幼海，东望榑木，无草木，多风。是山也，广员百里。",
    "山经 东山经\n凡东次三经之首，自尸胡之山至于无皋之山，凡九山，六千九百里。其神状皆人身而羊角。其祠：用一牡羊，米用黍。是神也，见则风雨水为败。",
    "山经 东山经\n又东次四经之首，曰北号之山，临于北海。有木焉，其状如杨，赤华，其实如枣而无核，其味酸甘，食之不疟。食水出焉，而东北流注于海。有兽焉，其状如狼，赤首鼠目，其音如豚，名曰猲狙，是食人。有鸟焉，其状如鸡而白首，鼠足而虎爪，其名曰鬿誉亦食人。",
    "山经 东山经\n又南三百里，曰旄山，无草木。苍体之水出焉，而西浪注于展水，其中多鱃鱼，其状如鲤而大首，食者不疣。",
    "山经 东山经\n又南三百二十里，曰东始之山，上多苍玉。有木焉，其状如杨而赤理，其汁如血，不实，其名曰芑，可以服马，泚水出焉，而东北流注于海，其中多美贝，多茈鱼，其状如鲋，一首而十身，其臭如蘪芜食之不䊧。",
    "山经 东山经\n又东南三百里，曰女烝之山，其上无草木，石膏水出焉，而西流注于鬲水，其中多薄鱼，其状如鳣鱼而一目，其音如欧，见则天下大旱。",
    "山经 东山经\n又东南二百里，曰钦山。多金玉而无石。师水出焉，而北流注于皋泽，其中多鱃鱼，多文贝。有兽焉，其状如豚而有牙，其名当康，其鸣自叫，见则天下大穰。",
    "山经 东山经\n又东南二百里，曰子桐之山。子桐之水出焉，而西流注于余如之泽。其中多䱻鱼，其状如鱼而鸟翼，出入有光。其音如鸳鸯，见则天下大旱。",
    "山经 东山经\n又东北二百里，曰剡山，多金玉。有兽焉，其状如彘而人面。黄身而赤尾，其名曰合窳，其音如婴儿，是兽也，食人，亦食虫蛇，见则天下大水。",
    "山经 东山经\n又东北二百里，曰太山，上多金玉桢木。有兽焉，其状如牜而白首，一目而蛇尾，其名曰蜚，行水则竭，行草则死，见则天下大疫，钩水出焉，而北流注于劳水，其中多鱃鱼。",
    "山经 东山经\n凡东次四经之首，自北号之山至于太山，凡八山，一千七百二十里。",
    "山经 中山经\n《中山经》薄山之首，曰甘枣之山。共水出焉，而西流注于河。其上多杻木，其下有草焉，葵本而杏叶，黄华而荚实，名曰箨，可以已懵。有兽焉，其状如囗鼠而文题，其名曰㔮，食之已瘿。",
    "山经 中山经\n又东二十里，曰历儿之山，其上多囗，多杤木，是木也，方茎而员叶，黄华而毛，其实如拣，服之不忘。",
    "山经 中山经\n又东十五里，曰渠猪之山，其上多竹，渠猪之水出焉，而南流注于河。其中是多豪鱼，状如鲔，赤喙尾赤羽，可以已白癣。",
    "山经 中山经\n又东三十五里，曰葱聋之山，其中多大谷，是多白垩，黑、青、黄垩。",
    "山经 中山经\n又东十五里，曰涹山，其上多赤铜，其阴多铁。",
    "山经 中山经\n又东七十里，曰脱扈之山。有草焉，其状如葵叶而赤华，荚实，实如棕荚，名曰植褚，可以已癙，食之不眯。",
    "山经 中山经\n又东二十里，曰金星之山，多天婴，其状如龙骨，可以已痤。",
    "山经 中山经\n又东七十里，曰泰威之山。其中有谷，曰枭谷，其中多铁。",
    "山经 中山经\n又东十五里，曰囗谷之山。其中多赤铜。",
    "山经 中山经\n又东百二十里，曰吴林之山，其中多囗草。",
    "山经 中山经\n又北三十里，曰牛首之山。有草焉，名曰鬼草，其叶如葵而赤茎，其秀如禾，服之不忧。劳水出焉，而西流注于囗水，是多飞鱼，其状如鲋鱼，食之已痔衕。",
    "山经 中山经\n又北四十里，曰霍山，其木多楮。有兽焉，其状如狸，而白尾有鬣，名曰朏朏，养之可以已忧。",
    "山经 中山经\n又北五十二里，曰合谷之山，是多薝棘。",
    "山经 中山经\n又北三十五里，曰阴山，多砺石、文石。少水出焉，其中多雕棠，其叶如榆叶而方，其实如赤菽，食之已聋。",
    "山经 中山经\n又东北四百里，曰鼓镫之山，多赤铜。有草焉，名曰荣草，其叶如柳，其本如鸡卵，莨之已风。",
    "山经 中山经\n凡薄山之首，白甘枣之山至于鼓镫之山，凡十五山，六千六百七十里。历儿、冢也，其祠礼：毛，太牢之具，县以吉玉。其余十三者，毛用一羊，县婴用桑封，瘗而不糈。桑封者，桑主也，方其下而锐其上，而中穿之加金。",
    "山经 中山经\n《中次二经》注山之首，曰煇诸之山，其上多桑，其兽多闾麋，其鸟多鹖。",
    "山经 中山经\n又西南二百里，曰发视之山，其上多金玉，其下多砥砺。即鱼之水出焉，而西流注于伊水。",
    "山经 中山经\n又西三百里，曰豪山，其上多金玉而无草木。",
    "山经 中山经\n又西三百里，曰鲜山，多金玉，无草木，鲜水出焉，而北流注于伊水。其中多鸣蛇，其状如蛇而四翼，其音如磬，见则其邑大旱。",
    "山经 中山经\n又西三百里，曰阳山，多石，无草木。阳水出焉，而北流注于伊水。其中多化蛇，其状如人面而豺身，鸟翼而蛇行，其音如叱呼，见其邑大水。",
    "山经 中山经\n又西二百里，曰昆吾之山，其上多赤铜。有兽焉，其状如彘而有角，其音如号，名曰蠪蚔，食之不眯。",
    "山经 中山经\n又西百二十里，曰葌山。葌水出焉，而北流注于伊水，其上多金玉，其下多青雄黄。有木焉，其状如棠而赤时，名曰芒草，可以毒鱼。",
    "山经 中山经\n又西一百五十里，曰独苏之山，无草木而多水。",
    "山经 中山经\n又西一百五十里，曰蔓渠之山，其上多金玉，其下多竹箭。伊水出焉，而东流注于洛。有兽焉，其名曰马腹，其状如人面虎身，其音如婴儿，是食人。",
    "山经 中山经\n凡济山之首，自煇诸之山至于蔓渠之山，凡九山，一千六百七十里，其神皆人面而鸟身。祠用毛，用一吉玉，投而不糈。",
    "山经 中山经\n《中次三经》萯山之首，曰敖岸之山，其阳多㻬琈之玉，其阴多赭、黄金。神熏池居之。是常出美玉。北望河林，其状如茜如举。有兽焉，其状如白鹿而四角，名曰夫诸，见则其邑大水。",
    "山经 中山经\n又东十里，曰青要之山，实惟帝之密都。北望河曲，是多驾鸟。南望墠渚，禹父之所化，中多仆累、蒲卢。䰠武罗司之，其状人面而豹文，小要而白齿，而穿耳以囗，其鸣如鸣玉。是山也，宜女子。畛水出焉，而北流注于河。其中有鸟焉，名曰鴢，其状如凫，青身而朱目赤尾，食之宜子。有草焉，其状如葌，而方茎黄华赤实，其本如藁木，名曰荀草，服之美人色。",
    "山经 中山经\n又东十里，曰騩山，其上有美枣，其阴有㻬琈之玉。正回之水出焉，而北流注于河。其中多飞鱼，其状如豚而赤文，服之不畏雷，可以御兵。",
    "山经 中山经\n又东四十里，曰宜苏之山，其上多金玉，其下多蔓居之木。滽滽之水出焉，而北流注于河，是多黄贝。",
    "山经 中山经\n又东二十里，曰和山。其上无草木而多瑶碧。实惟河之九都。是山也，五曲，九水出焉，合而北流注于河，其中多苍玉。吉神泰逢司之，其状如人而虎尾，是好居于萯山之阳，出入有光。泰逢神动天地气也。",
    "山经 中山经\n凡萯之首，自敖岸之山至于和山，凡五山，四百四十里。其祠：泰逢、熏池、武罗皆一牡羊副，婴用吉玉。其二神用一雄鸡瘗之。糈用稌。",
    "山经 中山经\n《中次四经》釐山之首，曰鹿蹄之山，其上多玉，其下多金。甘水出下，而北流注于洛，其中多泠石。",
    "山经 中山经\n西五十里，曰扶猪之山，其上多礝石。有兽焉，其状如貉而人目，其名曰䴦。虢水出焉，而北流注于洛，其中多礝石。",
    "山经 中山经\n又西一百二十里，曰厘山，其阳多玉，其阴多蒐。有兽焉，其状如牛。苍身，其音如婴儿，是食人，其名曰犀渠。滽滽之水出焉，而南流注于伊水。有兽焉，名曰𤢺，其状如獳犬而有鳞，其毛如彘鬣。",
    "山经 中山经\n又西二百里，曰箕尾之山，多楮，多涂石，其上多㻬琈之玉。",
    "山经 中山经\n又西二百五十里，曰柄山，其上多玉，其下多铜。滔雕之水出焉，而北流注于洛。其中多羬羊。有木焉，其状如樗，其叶如桐而荚实，其名曰茇，可以毒鱼。",
    "山经 中山经\n又西二百里，曰白边之山，其上多金玉，其下多青雄黄。",
    "山经 中山经\n又西二百里，曰熊耳之山，其上多漆，其下多棕。浮濠之水出焉，而西流注于洛，其中多水玉，多人鱼。有草焉，其状如苏而赤华，名曰葶䔭，可以毒鱼。",
    "山经 中山经\n又西三百里，曰牡山，其上多文石，其下多竹箭竹䉋，其兽多㸲牛、羬羊，鸟多赤鷩。",
    "山经 中山经\n又西三百五十里，曰讙举之山。雒水出焉，而东北流注于玄扈之水，其中多马肠之物。此二山者，洛间也。凡釐山之首，自鹿蹄之山至于玄扈之山，凡九山，千六百里七十里。其神状皆人面兽身。其祠之，毛用一白鸡，祈而不糈，以采衣之。",
    "山经 中山经\n《中次五经》薄山之首，曰苟床之山，无草木，多怪石。",
    "山经 中山经\n东三百里，曰首山，其阴多榖柞，其草多莱芫，其阳多㻬琈之玉，木多槐。其阴有谷，曰机谷，多䲦鸟，其状如录，食之已垫。",
    "山经 中山经\n又东三百里，曰县斸之山。无草木，多文石。又东三百里，曰葱聋之山。无草木，多玤石。",
    "山经 中山经\n东北五百里，曰条谷之山。其木多槐、桐，其草多芍药、虋冬。",
    "山经 中山经\n又北十里，曰超山。其阴多苍玉，其阳有井，冬有水而夏竭。",
    "山经 中山经\n又东五百里，曰成候之山。其上多櫄木，其草多芃。",
    "山经 中山经\n又东五百里，曰朝歌之山。谷多美垩。",
    "山经 中山经\n又东五百里，曰槐山。谷多金、锡。",
    "山经 中山经\n又东十里，曰历山。其木多槐，其阳多玉。",
    "山经 中山经\n又东十里，曰尸山。多苍玉，其兽多麖。尸水出焉，南流注于洛水，其中多美玉。",
    "山经 中山经\n又东十里，曰良馀之山。其上多榖、柞，无石。馀水出于其阴，而北流注于河；乳水出于其阳，而东南流注于洛。",
    "山经 中山经\n又东南十里，曰蛊尾之山。多砺石、赤铜。龙馀之水出焉，而东南流注于洛。",
    "山经 中山经\n又东北二十里，曰升山，其木多榖、柞、棘，其草多藷藇、蕙，多寇脱。黄酸之水出焉，而北流注于河，其中多璇玉。",
    "山经 中山经\n又东十二里，曰阳虚之山。多金。临于玄扈之水。",
    "山经 中山经\n凡薄山之首，自苟林之山至于阳虚之山，凡十六山，二千九百八十二里。升山，冢也，其祠礼：太牢，婴用吉玉。首山，䰠也，其祠用稌、黑牺、太牢之具、蘗酿，干舞，置鼓，婴用一璧。尸水，合天也，肥牲祠之，用一黑犬于上，用一雌鸡于下，[乞刂]一牝羊，献血，婴用吉玉，采之，飨之。",
    "山经 中山经\n《中次六经》缟羝山之首，曰平缝之山。南望伊、洛，东望榖城之山。无草木，无水，多沙石。有神焉，其状如人而二首，名曰骄虫，是为螫虫，实惟蜂蜜之庐，其祠之：用一雄鸡，禳而勿杀。",
    "山经 中山经\n西十里，曰缟羝之山。无草木，多金、玉。",
    "山经 中山经\n又西十里，曰廆山。其阴多㻬琈之玉，其阴有谷焉，名曰雚谷，其木多柳、楮。其中有鸟焉，状如山鸡而长尾，赤如丹火而青喙，名曰鸰（要鸟），其名自呼，服之不眯。交觞之水出于其阳，而南流注于洛；俞随之水出于其阴，而北流注于榖水。",
    "山经 中山经\n又西三十里，曰瞻诸之山。其阳多金，其阴多文石。㴬水出焉，而东南流注于洛；少水出其阴，而东流注于榖水。",
    "山经 中山经\n又西三十里，曰娄涿之山，无草木，多金、玉。瞻水出于其阳，而东流注于洛；陂水出于其阴，而北流注于榖水，其中多茈石、文石。",
    "山经 中山经\n又西四十里，曰白石之山。惠水出于其阳，而南流注于洛，其中多水玉；涧水出于其阴，西北流注于榖水，其中多麋石、栌丹。",
    "山经 中山经\n又西五十里，曰榖山，其上多榖，其下多桑。爽水出焉，而西北流注于榖水，其中多碧绿。",
    "山经 中山经\n又西七十二里，曰密山。其阳多玉，其阴多铁。豪水出焉，而南流注于洛。其中多旋龟，其状如鸟而鳖尾，其音如判木。无草木。",
    "山经 中山经\n又西百里，曰长石之山。无草木，多金、玉。其西有谷焉，名曰共谷，多竹。共水出焉，西南流注于洛，其中多鸣石。",
    "山经 中山经\n又西一百四十里，曰傅山。无草木，多瑶碧。厌染之水出于其阳，而南流注于洛，其中多人鱼。其西有林焉，名曰墦冢。榖水出焉，而东流注于洛，其中多珚玉。",
    "山经 中山经\n又西五十里，曰橐山，其木多樗，多备（同音）木，其阳多金、玉，其阴多铁，多萧。橐水出焉，而北流注于河。其中多脩辟之鱼，状如黾而白喙，其音如鸱，食之已白癣。",
    "山经 中山经\n又西九十里，常烝之山。无草木，多垩。潐水出焉，而东北流注于河，其中多苍玉。菑水出焉，而北流注于河。",
    "山经 中山经\n又西九十里，曰夸父之山。其木多棕、楠，多竹箭。其兽多㸲牛、羬羊，其鸟多鷩。其阳多玉，其阴多铁。其北有林焉，名曰桃林，是广员三百里，其中多马。湖水出焉，而北流注于河，其中多珚玉。",
    "山经 中山经\n又西九十里，曰阳华之山。其阳多金、玉，其阴多青雄黄，其草多藷藇，多苦辛，其状如橚，其实如瓜，其味酸甘，食之已疟。杨水出焉，而西南流注于洛，其中多人鱼。门水出焉，而东北流注于河，其中多玄䃤。𦁎姑之水出于其阴，而东流注于门水，其上多铜。门水出于河，七百九十里入雒水。",
    "山经 中山经\n凡缟羝山之首，自平缝之山至于阳华之山，凡十四山，七百九十里。岳在其中，以六月祭之，如诸岳之祠法，则天下安宁。",
    "山经 中山经\n《中次七经》苦山之首，曰休与之山。其上有石焉，名曰帝台之棋，五色而文，其状如鹑卵。帝台之石，所以祷百神者也，服之不蛊。有草焉，其状如蓍，赤叶而本丛生，名曰夙条，可以为簳。",
    "山经 中山经\n东三百里，曰鼓钟之山。帝台之所以觞百神也。有草焉，方茎而黄华，员叶而三成，其名曰焉酸，可以为毒。其上多砺，其下多砥。",
    "山经 中山经\n又东二百里，曰姑媱之山。帝女死焉，其名曰女尸，化为䔄草，其叶胥成，其华黄，其实如菟丘，服之媚于人。",
    "山经 中山经\n又东二十里，曰苦山。有兽焉，名曰山膏，其状如逐，赤如丹火，善詈。其上有木焉，名曰黄棘，黄华而员叶，其实如兰，服之不字。有草焉，员叶而无茎，赤华而不实，名曰无条，服之不瘿。",
    "山经 中山经\n又东二十七里，曰堵山。神天愚居之，是多怪风雨。其上有木焉，名曰天匾，方茎而葵状。服者不㖶。",
    "山经 中山经\n又东五十二里，曰放皋之山。明水出焉，南流注于伊水，其中多苍玉。有木焉，其叶如槐，黄华而不实，其名曰蒙木，服之不惑。有兽焉，其状如蜂，枝尾而反舌，善呼，其名曰文文。",
    "山经 中山经\n又东五十七里，曰大蜚之山。多㻬琈之玉，多麋玉。有草焉，其状叶如榆，方茎而苍伤，其名曰牛伤，其根苍文，服者不厥，可以御兵。其阳狂水出焉，西南流注于伊水，其中多三足龟，食者无大疾，可以已肿。",
    "山经 中山经\n又东七十里，曰半石之山，其上有草焉，生而秀，其高丈余，赤叶赤华，华而不实，其名曰嘉荣，服之者不霆。来需之水出于其阳，而西流注于伊水，其中多鯩鱼，黑文，其状如鲋，食者不睡。合水出于其阴，而北流注于洛，多鰧鱼，状如鳜，居逵，苍文赤尾，食者不痈，可以为瘘。",
    "山经 中山经\n又东五十里，曰少室之山，百草木成囷。其上有木焉，其名曰帝休，叶状如杨，其枝五衢，黄华黑实，服者不怒。其上多玉，其下多铁。休水出焉，而北流注于洛，其中多<鱼帝>鱼，状如{执皿}蜼而长距，足白而对，食者无蛊疾，可以御兵。",
    "山经 中山经\n又东三十里，曰泰室之山。其上有木焉，叶状如梨而赤理，其名曰栯木，服者不妒。有草焉，其状如{艹术}，白华黑实，泽如蘡薁，其名曰{艹爫缶}草，服之不昧。上多美石。",
    "山经 中山经\n又北三十里，曰讲山，其上多玉，多柘，多柏。有木焉，名曰帝屋，叶状如椒，反伤赤实，可以御凶。",
    "山经 中山经\n又北三十里，曰婴梁之山，上多苍玉，錞于玄石。",
    "山经 中山经\n又东三十里，曰浮戏之山。有木焉，叶状如樗而赤实，名曰亢木，食之不蛊，汜水出焉，而北流注于河。其东有谷，因名曰蛇谷，上多少辛。",
    "山经 中山经\n又东四十里，曰少陉之山。有草焉，名曰{艹冈}草，叶状如葵，而赤茎白华，实如蘡薁，食之不愚。器难之水出焉，而北流注于役水。",
    "山经 中山经\n又东南十里，曰太山。有草焉，名曰梨，其叶状如荻而赤华，可以已疽。太水出于其阳，而东南注于役水；承水出于其阴，而东北流注于役。",
    "山经 中山经\n又东二十里，曰末山，上多赤金。末水出焉，北流注于役。",
    "山经 中山经\n又东二十五里，曰役山，上多白金，多铁。役水出焉，北流注于河。",
    "山经 中山经\n又东三十五里，曰敏山。上有木焉，其状如荆，白华而赤实，名曰葪柏，服者不寒。其阳多<王雩>琈之玉。",
    "山经 中山经\n又东三十里，曰大騩之山，其阴多铁、美玉、青垩。有草焉，其状如蓍而毛，青华而白实，其名曰{艹狼}，服之不夭，可以为腹病。",
    "山经 中山经\n凡苦山之首，自休与之山至于大騩之山，凡十有九山，千一百八十四里。其十六神者，皆豕身人面。其祠：毛牷用一羊羞，婴用一藻玉瘗。苦山、少室、太室皆冢也，其祠之：太牢之具，婴以吉玉。其神状皆人面而三首。其余属皆豕身而人面也。",
    "山经 中山经\n《中次八经》荆山之首，曰景山，其上多金玉，其木多杼檀。雎水出焉，东南流注于江，其中多丹粟，多文鱼。",
    "山经 中山经\n东北百里，曰荆山，其阴多铁，其阳多赤金，其中多牦牛，多豹虎，其木多松柏，其草多竹，多橘櫾。漳水出焉，而东南流注于雎，其中多黄金，多鲛鱼，其兽多闾麋。",
    "山经 中山经\n又东北百五十里，曰骄山，其上多玉，其下多青雘，其木多松柏，多桃枝钩端。神围处之，其状如人面。羊角虎爪，恒游于雎漳之渊，出入有光。",
    "山经 中山经\n又东北百二十里，曰女几之山，其上多玉，其下多黄金，其兽多豹虎，多闾麋麖麂，其鸟多白鷮，多翟，多鸩。",
    "山经 中山经\n又东北二百里，曰宜诸之山，其上多金玉，其下多青雘。洈水出焉，而南流注于漳，其中多白玉。",
    "山经 中山经\n又东北三百五十里，曰纶山，其木多梓楠，多桃枝，多柤粟橘櫾，其兽多闾麈麢。",
    "山经 中山经\n又东二百里，曰陆危阝之山，其上多<王雩>琈之玉，其下多垩，其木多杻橿。",
    "山经 中山经\n又东百三十里，曰光山，其上多碧，其下多木。神计蒙处之，其状人身而龙首，恒游于漳渊，出入必有飘风暴雨。",
    "山经 中山经\n又东百五十里，曰岐山，其阳多赤金，其阴多白珉，其上多金玉，其下多青雘，其林多樗。神涉处之，其状人身而方面三足。",
    "山经 中山经\n又东百三十里，曰铜山，其上多金银铁，其木多榖、柞、柤、栗、橘、櫾，其兽多犳。",
    "山经 中山经\n又东北一百里，曰美山，其兽多兕牛，多闾麈，多豕鹿，其上多金，其下多青雘。",
    "山经 中山经\n又东北百里，曰大尧之山，其木多松柏，多梓桑，多机，其草多竹，其兽多豹虎麢。",
    "山经 中山经\n又东北三百里，曰灵山，其上多金玉，其下多青雘，其木多桃李梅杏。",
    "山经 中山经\n又东北七十里，曰龙山，上多寓木，其木多碧，其下多赤锡，其草多桃枝钩端。",
    "山经 中山经\n又东南五十里，曰衡山，上多寓木榖、柞，多黄垩白垩。",
    "山经 中山经\n又东南七十里，曰石山，其上多金，其下多青雘，多寓木。",
    "山经 中山经\n又南百二十里，曰若山，其上多<王雩>琈玉，多赭，多邽石，多寓木，多柘。",
    "山经 中山经\n又东南一百二十里，曰彘山，多美石，多柘。",
    "山经 中山经\n又东南一百五十里，曰玉山，其上多金玉，其下多碧铁，其木多柏。",
    "山经 中山经\n又东南七十里，曰灌山，其木多檀，多邽石，多白锡。郁水出于其上，潜于其下，其中多砥砺。",
    "山经 中山经\n又东北百五十里，曰仁举之山，其木多榖、柞，其阳多赤金，其阴多赭。",
    "山经 中山经\n又东五十里，曰师每之山，其阳多砥砺，其阴多青雘，其木多柏，多檀，多柘，其草多竹。",
    "山经 中山经\n又东南二百里，曰琴鼓之山，其木多榖、柞、椒、柘，其上多白珉，其下多洗石，其兽多豕鹿，多白犀，其鸟多鸩。",
    "山经 中山经\n凡荆山之首，自景山至琴鼓之山，凡二十三山，二千八百九十里。其神状皆鸟身而人面。其祠：用一雄鸡祈瘗，用一藻圭，糈用稌。骄山，冢也，其祠：用羞酒少牢祈瘗，婴毛一璧。",
    "山经 中山经\n《中次九经》岷山之首，曰女几之山，其上多石涅，其木多杻橿，其草多菊{艹术}。洛水出焉，东注于江，其中多雄黄，其兽多虎豹。",
    "山经 中山经\n又东北三百里，曰岷山。江水出焉，东北流注于海，其中多良龟，多鼍，其上多金玉，其下多白珉，其木多梅棠，其兽多犀象，多夔牛，其鸟多翰鷩。",
    "山经 中山经\n又东北一百四十里，曰崃山，江水出焉，东流注于江。其阳多黄金，其阴多麋麈，其木多檀柘，其草多韭，多药、空夺。",
    "山经 中山经\n又东一百五十里，曰崌山。江水出焉，东流注于大江，其中多怪蛇，多{执鱼}鱼，其木多楢、杻，多梅、梓，其兽多夔牛麢犀兕。有鸟焉，状如鸮而赤身白首，其名曰窃脂，可以御火。",
    "山经 中山经\n又东三百里，曰高梁之山，其上多垩，其下多砥砺，其木多桃枝钩端。有草焉，状如葵而赤华、荚实白柎，可以走马。",
    "山经 中山经\n又东四百里，曰蛇山，其上多黄金，其下多垩，其木多栒，多橡章，其草多嘉荣、少辛。有兽焉，其状如狐，而白尾长耳，名犭也狼，见则国内有兵。",
    "山经 中山经\n又东五百里，曰鬲山，其阳多金，其阴多白珉。蒲薨鸟之水出焉，而东流注于江，其中多白玉，其兽多犀象熊罴，多猨蜼。",
    "山经 中山经\n又东北三百里，曰隅阳之山，其上多金玉，其下多青雘，其木多梓桑，其草多茈。徐水出焉，东流注于江，其中多丹粟。",
    "山经 中山经\n又东二百五十里，曰岐山，其上多白金，其下多铁。其木多梅梓，多杻楢。減水出焉，东南流注于江。",
    "山经 中山经\n又东三百里，曰勾檷之山，其上多玉，其下多黄金，其木多栎柘，其草多芍药。",
    "山经 中山经\n又东一百五十里，曰风雨之山，其上多白金，其下多石涅，其木多棷椫，多杨。宣余之水出焉，东流注于江，其中多蛇。其兽多闾麋，多麈豹虎，其鸟多白鷮。",
    "山经 中山经\n又东北二百里，曰玉山，其阳多铜，其阴多赤金，其木多豫章楢杻，其兽多豕鹿麢，其鸟多鸩。",
    "山经 中山经\n又东一百五十里，曰熊山。有穴焉，熊之穴，恒出神人。夏启而冬闭；是穴也，冬启乃必有兵。其上多白玉，其下多白金，其林多樗柳，其草多寇脱。",
    "山经 中山经\n又东一百四十里，曰騩山，其阳多美玉赤金，其阴多铁，其木多桃枝荆芭。",
    "山经 中山经\n又东二百里，曰葛山，其上多赤金，其下多瑊石，其木多柤栗橘櫾楢杻，其兽多麢，其草多嘉荣。",
    "山经 中山经\n又东一百七十里，曰贾超之山，其阳多黄垩，其阴多美赭，其木多柤栗橘櫾，其中多龙脩。",
    "山经 中山经\n凡岷山之首，自女几山至于贾超之山，凡十六山，三千五百里。其神状皆马身而龙首。其祠：毛用一雄鸡瘗。糈用稌。文山勾檷、风雨、騩之山，是皆冢也，其祠之：羞酒，少牢具，婴毛一吉玉。熊山，席也，其祠：羞酒，太牢具，婴毛一璧。干儛，用兵以禳；祈，璆冕舞。",
    "山经 中山经\n《中次经》之首，曰首阳之山，其上多金玉，无草木。",
    "山经 中山经\n又西五十里，曰虎尾之山，其木多椒椐，多封石，其阳多赤金，其阴多铁。",
    "山经 中山经\n又西南五十里，曰繁缋之山，其木多楢杻，其草多枝勾。",
    "山经 中山经\n又西南二十里，曰勇石之山，无草木，多白金，多水。",
    "山经 中山经\n又西二十里，曰复州之山，其木多檀，其阳多黄金。有鸟焉，其状如鸮，而一足彘尾，其名曰跂踵，见则其国大疫。",
    "山经 中山经\n又西三十里，曰楮山，多寓木，多椒椐，多柘，多垩。",
    "山经 中山经\n又西二十里，曰又原之山，其阳多青雘，其阴多铁，其鸟多雊鹆。",
    "山经 中山经\n又西五十里，曰涿山，其木多榖、柞、杻，其阳多㻬琈之玉。",
    "山经 中山经\n又西七十里，曰丙山，其木多梓檀，多弞杻。",
    "山经 中山经\n凡首阳山之首，自首山至于丙山，凡九山，二百六十七里。其神状皆龙身而人面。其祠之：毛用一雄鸡瘗，糈用五种之糈。堵山，冢也，其祠之：少牢具，羞酒祠，婴毛一璧瘗。騩山，帝也，其祠羞酒，太牢其；合巫祝二人儛，婴一璧。",
    "山经 中山经\n《中次一十一山经》荆山之首，曰翼望之山。湍水出焉，东流注于济；贶水出焉，东南流注于汉，其中多蛟。其上多松柏，其下多漆梓，其阳多赤金，其阴多珉。",
    "山经 中山经\n又东北一百五十里，曰朝歌之山。潕水出焉，东南流注于荥，其中多人鱼。其上多梓柟，其兽多麢麋。有草焉，名曰莽草，可以毒鱼。",
    "山经 中山经\n又东南二百里，曰帝囷之山，其阳多㻬琈之玉，其阴多铁。帝囷之水出于其上，潜于其下，多鸣蛇。",
    "山经 中山经\n又东南五十里，曰视山，其上多韭。有井焉，名曰天井，夏有水，冬竭。其上多桑，多美垩金玉。",
    "山经 中山经\n又东南二百里，曰前山，其木多槠，多柏，其阳多金，其阴多赭。",
    "山经 中山经\n又东南三百里，曰丰山。有兽焉，其状如蝯，赤目、赤喙、黄身，名曰雍和，见则国有大恐。神耕父处之，常游清泠之渊，出入有光，见则其国为败。有九钟焉，是知霜鸣。其上多金，其下多榖、柞、杻、橿。",
    "山经 中山经\n又东北八百里，曰兔床之山，其阳多铁，其木多藇其草多鸡谷，其本如鸡卵，其味酸甘，食者利于人。",
    "山经 中山经\n又东六十里，曰皮山，多垩，多赭，其木多松柏。",
    "山经 中山经\n又东六十里，曰瑶碧之山，其木多梓柟，其阴多青雘，其阳多白金。有鸟焉，其状如雉，恒食蜚，名曰鸩。",
    "山经 中山经\n又东四十里，曰支离之山。济水出焉，南流注于汉。有鸟焉，其名曰婴勺，其状如鹊，赤目、赤喙、白身，其尾若勺，共鸣自呼。多牜乍牛，多羬羊。",
    "山经 中山经\n又东北五十里，曰秩{周}之山，其上多松柏机柏。",
    "山经 中山经\n又西北一百里，曰堇理之山，其上多松柏，多美梓，其阴多丹雘，多金，其兽多豹虎。有鸟焉，其状如鹊，青身白喙，白目白尾，名曰青耕，可以御疫，其鸣自叫。",
    "山经 中山经\n又东南三十里，曰依轱之山，其上多杻橿，多苴。有兽焉，其状如犬，虎爪有甲，其名曰獜，善駚{分牛}，食者不风。",
    "山经 中山经\n又东南三十五里，曰即谷之山，多美玉，多玄豹，多闾麈，多麢。其阳多珉，其阴多青雘。又东南四十里，曰鸡山，其上多美梓，多桑，其草多韭。",
    "山经 中山经\n又东南五十里，曰高前之山，其上有水焉，甚寒而清，帝台之浆也，饮之者不心痛。其上有金，其下有赭。",
    "山经 中山经\n又东南三十里，曰游戏之山，多杻、橿、榖，多玉，多封石。",
    "山经 中山经\n又东南三十五里，曰从山，其上多松柏，其下多竹。从水出于其上，潜于其下，其中多三足鳖，枝尾，食之无蛊疫。",
    "山经 中山经\n又东南三十里，曰婴<石垔>之山，其上多松柏，其下多梓櫄。",
    "山经 中山经\n又东南三十里，曰毕山。帝苑之水出焉，东北流注于视，其中多水玉，多蛟。其上多㻬琈之玉。",
    "山经 中山经\n又东南二十里，曰乐马之山。有兽焉，其状如彙，赤如丹火，其名曰犭戾，见则其国大疫。",
    "山经 中山经\n又东南二十五里，曰{艹咸}山，视水出焉，东南流注于汝水，其中多人鱼，多蛟，多颉。",
    "山经 中山经\n又东四十里，曰婴山，其下多青雘，其上多金玉。",
    "山经 中山经\n又东三十里，曰虎首之山，多苴椆椐。",
    "山经 中山经\n又东二十里，曰婴侯之山，其上多封石，其下多赤锡。",
    "山经 中山经\n又东五十里，曰大孰之山。杀水出焉，东北流注于视水，其中多白垩。",
    "山经 中山经\n又东四十里，曰卑山，其上多桃李苴梓，多累。",
    "山经 中山经\n又东三十里，曰倚帝之山，其上多玉，其下多金。有兽焉，状如鼣鼠，白耳白喙，名曰狙如，见则其国有大兵。",
    "山经 中山经\n又东三十里，曰鲵山，鲵水出于其上，潜于其下，其中多美垩。其上多金，其下多青雘。",
    "山经 中山经\n又东三十里，曰雅山。澧水出焉，东流注于视水，其中多大鱼。其上多美桑，其下多苴，多赤金。",
    "山经 中山经\n又东五十五里，曰宣山。沦水出焉，东南流注于视水，其中多蛟。其上有桑焉，大五十尺，其枝四衢，其叶大尺余，赤理黄华青柎，名曰帝女之桑。",
    "山经 中山经\n又东四十五里，曰衡山，其上多青雘，多桑，其鸟多雊鹆。",
    "山经 中山经\n又东四十里，曰丰山，其上多封石，其木多桑，多羊桃，状如桃而方茎，可以为皮张。",
    "山经 中山经\n又东七十里，曰妪山，其上多美玉，其下多金，其草多鸡谷。",
    "山经 中山经\n又东三十里，曰鲜山，其木多楢杻苴，其草多{艹舋}冬，其阳多金，其阴多铁。有兽焉，其状如膜大，赤喙、赤目、白尾，见则其邑有火，名曰犭多即。",
    "山经 中山经\n又东三十里，曰章山，其阳多金，其阴多美石。皋水出焉，东流注于澧水，其中多脃石。",
    "山经 中山经\n又东二十五里，曰大支之山，其阳多金，其木多榖、柞，无草木。",
    "山经 中山经\n又东五十里，曰区吴之山，其木多苴。",
    "山经 中山经\n又东五十里，曰声匈之山，其木多榖，多玉，上多封石。",
    "山经 中山经\n又东五十里，曰大騩之山，其阳多赤金，其阴多砥石。",
    "山经 中山经\n又东十里，曰踵臼之山，无草木。",
    "山经 中山经\n又东北七十里，曰历石之山，其木多荆芑，其阳多黄金，其阴多砥石。有兽焉，其状如貍，而白首虎爪，名曰梁渠，见则其国有大兵。",
    "山经 中山经\n又东南一百里，曰求山。求水出于其上，潜于其下，中有美赭。其木多苴，多{媚}。其阳多金，其阴多铁。",
    "山经 中山经\n又东二百里，曰丑阳之山，其上多椆椐。有鸟焉，其状如乌而赤足，名曰<鸟只>鵌，可以御火。",
    "山经 中山经\n又东三百里，曰奥山，其上多柏杻橿，其阳多㻬琈之玉。奥水出焉，东流注于视水。",
    "山经 中山经\n又东三十五里，曰服山，其木多苴，其上多封石，其下多赤锡。",
    "山经 中山经\n又东百十里，曰杳山，其上多嘉荣草，多金玉。",
    "山经 中山经\n又东三百五十里，曰几山，其木多楢檀杻，其草多香。有兽焉，其状如彘，黄身、白头、白尾，名曰闻<豕粦>，见则天下大风。",
    "山经 中山经\n凡荆山之首，自翼望之山至于几山，凡四十八山，三千七百三十二里。其神状皆彘身人首。其祠：毛用一雄鸡祈，瘗用一珪，糈用五种之精。禾山，帝也，其祠：太牢之具，羞瘗，倒毛；用一璧，牛无常。堵山、玉山冢也，皆倒祠，羞毛少牢，婴毛吉玉。",
    "山经 中山经\n《中次十二经》洞庭山之首，曰篇遇之山，无草木，多黄金。",
    "山经 中山经\n又东南五十里，曰云山，无草木。有桂竹，甚毒，伤人必死，其上多黄金，其下多㻬琈之玉。",
    "山经 中山经\n又东南一百三十里，曰龟山，其木多榖、柞、椆、椐，其上多黄金，其下多青雄黄，多扶竹。",
    "山经 中山经\n又东七十里，曰丙山，多筀竹，多黄金铜铁，无木。",
    "山经 中山经\n又东南五十里，曰风伯之山，其上多金玉，其下多痠石文石，多铁，其木多柳杻檀楮。其东有林焉，名曰莽浮之林，多美木鸟兽。",
    "山经 中山经\n又东一百五十里，曰夫夫之山，其上多黄金，其下多青雄黄，其木多桑楮，其草多竹、鸡鼓。神于儿居之，其状人身而身操两蛇，常游于江渊，出入有光。",
    "山经 中山经\n又东南一百十里，曰洞庭之山，其上多黄金，其下多银铁，其木多柤梨橘櫾，其草多葌、蘪芜芍药芎藭。帝之二女居之，是常游于江渊。澧沅之风，交潇湘之渊，是在九江之间，出入必以飘风暴雨。是多怪神，状如人而载蛇左右手操蛇。多怪鸟。",
    "山经 中山经\n又东南一百八十里，曰暴山，其木多棕楠荆芑竹箭{媚}菌，其上多黄金玉，其下多文石铁，其兽多麋鹿{鹿旨}就。",
    "山经 中山经\n又东南二百里，曰即公之山，其上多黄金，其下多㻬琈之玉，其木多柳杻檀桑。有兽焉，其状如龟，而白身赤首，名曰蛫，是可以御火。",
    "山经 中山经\n又东南一百五十九里，有尧山，其阴多黄垩，其阳多黄金，其木多荆芑柳檀，其草多藷藇{艹术}。",
    "山经 中山经\n又东南一百里，曰江浮之山，其上多银砥砺，无草木，其兽多豕鹿。",
    "山经 中山经\n又东二百里，曰真陵之山，其上多黄金，其下多玉，其木多榖、柞、柳、杻，其草多荣草。",
    "山经 中山经\n又东南一百二十里，曰阳帝之山，多美铜，其木多橿杻檿楮，其兽多麢麝。",
    "山经 中山经\n又南九十里，曰柴桑之山，其上多银，其下多碧，多泠石赭，其木多柳、芑、楮、桑，其兽多麋鹿，多白蛇飞蛇。",
    "山经 中山经\n又东二百三十里，曰荣余之山，其上多铜，其下多银，其木多柳芑，其虫多怪蛇怪虫。",
    "山经 中山经\n凡洞庭山之首，自篇遇之山至于荣余之山，凡十万山，二千八百里。其神状皆鸟身而龙首。其祠：毛用一雄鸡、一牝豚刏，糈用稌。凡夫夫之山、即公之山、尧山、阳帝之山皆冢也，其祠：皆肆瘗，祈用酒，毛用少牢，婴毛一吉玉。洞庭、荣余山神也，其祠：皆肆瘗，祈酒太牢祠，婴用圭璧十五，五采惠之。",
    "山经 中山经\n右中经之山志，大凡百九十七山，二万一千三百七十一里。大凡天下名山五千三百七十，居地，大凡六万四千五十六里。",
    "海经 海内西经\n海内西南陬以北者。",
    "海经 海内西经\n贰负之臣曰危，危与贰负窫窳。帝乃梏之疏属之山，桎其右足，反缚两手与发，系之山上木。在开题西北。",
    "海经 海内西经\n大泽方百里，群鸟所生及所解。在雁门北。",
    "海经 海内西经\n雁门山，雁出其间。在氐国西。",
    "海经 海内西经\n高柳在代北。",
    "海经 海内西经\n后稷之葬，山水环之。在氐国西。",
    "海经 海内西经\n流黄酆氏之国，中方三百里；有涂四方，中有山。在后稷葬西。",
    "海经 海内西经\n流沙出钟山，西行又南行昆仑之虚，西南入海，黑水之山。",
    "海经 海内西经\n东胡在大泽东。",
    "海经 海内西经\n夷人在东胡东。",
    "海经 海内西经\n貊国在汉水东北。地近于燕，灭之。",
    "海经 海内西经\n孟鸟在貊国东北。其鸟文赤、黄、青，东乡。",
    "海经 海内西经\n海内昆仑之虚，在西北，帝之下都。",
    "海经 海内西经\n昆仑之虚，方圆八百里，高万仞。上有木禾，长五寻，大五围。",
    "海经 海内西经\n面有九井，以玉为槛。面有九门，门有开明兽守之，百神之所在。",
    "海经 海内西经\n在八隅之岩，赤水之际，非仁羿莫能上冈之岩。",
    "海经 海内西经\n赤水出东南隅，以行其东北。",
    "海经 海内西经\n河水出东北隅，以行其北，西南又入渤海，又出海外，即西而北，入禹所导积石山。",
    "海经 海内西经\n洋水、黑水出西北隅，以东，东行，又东北，南入海，羽民南。",
    "海经 海内西经\n弱水、青水出西南隅，以东，又北，又西南，过毕方鸟东。",
    "海经 海内西经\n昆仑南渊深三百仞。开明兽身大类虎而九首，皆人面，东向立昆仑上。",
    "海经 海内西经\n开明西有凤皇、鸾鸟，皆戴蛇践蛇，膺有赤蛇。",
    "海经 海内西经\n开明北有视肉、珠树、文玉树、玗琪树、不死树。凤皇、鸾鸟皆戴瞂。又有离朱、木禾、柏树、甘水、圣木曼兑，一曰挺木牙交。",
    "海经 海内西经\n开明东有巫彭、巫抵、巫阳、巫履、巫凡、巫相，夹窫窳之尸，皆操不死之药以距之。窫窳者，蛇身人面，贰负臣所杀也。",
    "海经 海内西经\n服常树，其上有三头人，伺琅玕树。",
    "海经 海内西经\n开明南有树鸟，六首；蛟、蝮、蛇、蜼、豹、鸟秩树，于表池树木，诵鸟、鶽、视肉。",
    "海经 海内北经\n海内西北陬以东者。",
    "海经 海内北经\n蛇巫之山，上有人操柸而东向立。一曰龟山。",
    "海经 海内北经\n西王母梯几而戴胜杖。其南有三青鸟，为西王母取食。在昆仑虚北。",
    "海经 海内北经\n有人曰大行伯，把戈。其东有犬封国。贰负之尸在大行伯东。",
    "海经 海内北经\n犬封国曰大戎国，状如犬。有一女子，方跪进柸食。有文马，缟身朱鬣，目若黄金，名曰吉量，乘之寿千岁。",
    "海经 海内北经\n鬼国在贰负之尸北，为物人面而一目。一曰贰负神在其东，为物人而蛇身。",
    "海经 海内北经\n蜪犬如犬，青，食人从首始。",
    "海经 海内北经\n穷奇状如虎，有翼，食人从首始。所食被发。在蜪犬北。一曰从足。",
    "海经 海内北经\n帝尧台、帝喾台、帝丹朱台、帝舜台，各二台，台四方，在昆仑东北。",
    "海经 海内北经\n大蜂，其状如螽；朱蛾，其状如蛾。",
    "海经 海内北经\n蟜，其为人虎文，胫有䏿。在穷奇东。一曰状如人，昆仑虚北所有。",
    "海经 海内北经\n阘非，人面而兽身，青色。",
    "海经 海内北经\n据比之尸，其为人折颈披发，无一手。",
    "海经 海内北经\n环狗，其为人兽首人身。一曰蝟状如狗，黄色。",
    "海经 海内北经\n袜，其为物，人身黑首从目。",
    "海经 海内北经\n戎，其为人，人首三角。",
    "海经 海内北经\n林氏国有珍兽，大若虎，五采毕具，尾长于身，名曰驺吾，乘之日行千里。",
    "海经 海内北经\n昆仑虚南所，有泛林方三百里。",
    "海经 海内北经\n从极之渊深三百仞，维冰夷恒都焉，，冰夷人面，乘两龙。一曰忠极之渊。",
    "海经 海内北经\n阳污之山，河山其中，凌门之山，河出其中。",
    "海经 海内北经\n王子夜之尸，两手、两股、胸、首、齿，皆断异处。",
    "海经 海内北经\n舜夷登比氏生宵明、烛光，处河大泽，二女之灵能照此所方百里。一曰登北氏。",
    "海经 海内北经\n盖国在钜燕南，倭北。倭属燕。",
    "海经 海内北经\n朝鲜在列阳东，海北山南。列阳属燕。",
    "海经 海内北经\n列姑射在海河州中。",
    "海经 海内北经\n射姑国在海中，属列姑射。西南，山环之。",
    "海经 海内北经\n大蟹在海中。",
    "海经 海内北经\n陵鱼人面，手足，鱼身，在海中。大鯾居海中。",
    "海经 海内北经\n明组邑居海中。逢莱山在海中。大人之市在海中。",
    "海经 海内东经\n海内东北陬以南者。",
    "海经 海内东经\n钜燕在东北陬。",
    "海经 海内东经\n国在流沙中者埻端、玺㬇，在昆仑虚东南。一曰海内之郡，不为郡县，在流沙中。",
    "海经 海内东经\n国在流沙外者，大夏、竖沙、居繇、月支之国。",
    "海经 海内东经\n西胡白玉山在大夏东，苍梧在白玉山西南，皆在流沙西，昆仑虚东南。昆仑山在西胡西。皆在西北。",
    "海经 海内东经\n雷泽中有雷神，龙首而人头，鼓其腹。在吴西。",
    "海经 海内东经\n都州在海中。一曰郁州。",
    "海经 海内东经\n琅邪台在渤海间，琅邪之东。其北有山，一曰在海间。",
    "海经 海内东经\n韩雁在海中，都州南。",
    "海经 海内东经\n始鸠在海中，辕厉南。",
    "海经 海内东经\n会稽山在大楚南。",
    "海经 海内东经\n岷三江：首大江出汶山，北江出曼山，南江出高山。高山在城都西。入海，在长州南。",
    "海经 海内东经\n浙江出三天子都，在其东。在闽西北，入海，余暨南。",
    "海经 海内东经\n庐江出三天子都，入江，彭泽西。一曰天子鄣。",
    "海经 海内东经\n淮水出馀山，馀山在朝阳东，义乡西，入海淮浦北。",
    "海经 海内东经\n湘水出舜葬东南陬，西环之，入洞庭下。一曰东南西泽。",
    "海经 海内东经\n汉水出鲋鱼之山，帝颛顼葬于阳，九嫔葬于阴，四蛇卫之。",
    "海经 海内东经\n濛水出汉阳西，入江，聂阳西。",
    "海经 海内东经\n温水出崆峒，山在临汾南，入河，华阳北。",
    "海经 海内东经\n颍水出少室，少室山在雍氏南，入淮西鄢北。一曰缑氏。",
    "海经 海内东经\n白水出蜀，而东南注江，入江州城下。",
    "海经 海内东经\n沅水山出象郡镡城西，入东注江，入下隽西，合洞庭中。",
    "海经 海内东经\n肄水出临晋西南，而东南注海，入番禺西。",
    "海经 海内东经\n潢水出桂阳西北山，东南注肄水，入敦浦西。",
    "海经 海内东经\n洛水出洛西山，东北注河，入成皋之西。",
    "海经 海内东经\n汾水出上窳北，而西南注河，入皮氏南。",
    "海经 海内东经\n沁水出井陉山东，东南注河，入怀东南。",
    "海经 海内东经\n济水出共山南东丘，绝钜鹿泽，注渤海，入齐琅槐东北。",
    "海经 海内东经\n潦水出卫皋东，东南注渤海，入潦阳。",
    "海经 海内东经\n虖沱水出晋阳城南，而西至阳曲北，而东注渤海，入越章武北。",
    "海经 海内东经\n漳水出山阳东，东注渤海，入章武南。",
    "海经 海外南经\n地之所载，六合之间，四海之内，照之以日月，经之以星辰，纪之以四时，要之以太岁，神灵所生，其物异形，或夭或寿，唯圣人能通其道。",
    "海经 海外南经\n海外自西南陬至东南陬者。",
    "海经 海外南经\n结匈国在其西南，其为人结匈。",
    "海经 海外南经\n南山在其东南。自此山来，虫为蛇，蛇号为鱼。一曰南山在结匈东南。",
    "海经 海外南经\n比翼鸟在其东，其为鸟青、赤，两鸟比翼。一曰在南山东。",
    "海经 海外南经\n羽民国在其东南，其为人长，身生羽。一曰在比翼鸟东南，其为人长颊。",
    "海经 海外南经\n有神人二八，连臂，为帝司夜于此野。在羽民东。其为小人颊赤肩。尽十六人。",
    "海经 海外南经\n毕方鸟在其东，青水西，其为鸟人面一脚。一曰在二八神东。",
    "海经 海外南经\n讙头国在其南，其为人人面有翼，鸟喙，方捕鱼。一曰在毕方东。或曰讙朱国。",
    "海经 海外南经\n厌火国在其国南，兽身黑色。生火出其口中。一曰在讙朱东。",
    "海经 海外南经\n三株树在厌火北，生赤水上，其为树如柏，叶皆为珠。一曰其为树若彗。",
    "海经 海外南经\n三苗国在赤水东，其为人相随。一曰三毛国。",
    "海经 海外南经\n臷国在其东，其为人黄，能操弓射蛇。一曰臷国在三毛东。",
    "海经 海外南经\n贯匈国在其东，其为人匈有窍。一曰在臷国东。",
    "海经 海外南经\n交胫国在其东，其为大交胫。一曰在穿匈东。",
    "海经 海外南经\n不死民在其东，其为人黑色，寿，不死。一曰在穿匈国东。",
    "海经 海外南经\n歧舌国在其东。一曰在不死民东。",
    "海经 海外南经\n昆仑虚在其东，虚四方。一曰在歧舌东，为虚四方。",
    "海经 海外南经\n羿与凿齿战于寿华之野，羿射杀之。在昆仑虚东。羿持弓矢，凿齿持盾。一曰戈。",
    "海经 海外南经\n三首国在其东，其为人一身三首。",
    "海经 海外南经\n周饶国在东，其为人短小，冠带。一曰周饶国在三首东。",
    "海经 海外南经\n长臂国在其东，捕鱼水中，两手保操一鱼。一曰在周饶东，捕鱼海中。",
    "海经 海外南经\n狄山，帝尧葬于阳，帝喾葬于阴。爰有熊、罴、文虎、蜼、豹、离朱、视肉；吁咽、文王皆葬其所。一曰汤山。一曰爰有熊、罴、文虎、蜼、豹、离朱、鸱久、视肉、虖交。其范林方三百里。",
    "海经 海外南经\n南祝融，兽身人面，乘两龙。",
    "海经 海外西经\n海外自西南陬西北陬者。",
    "海经 海外西经\n灭蒙鸟在结匈国北，为鸟青，赤尾。",
    "海经 海外西经\n大运山高三百仞，在灭蒙鸟北。",
    "海经 海外西经\n大乐之野，夏后启于此儛九代，乘两龙，云盖三层。左手操翳，右手操环，佩玉璜。在大运山北。一曰大遗之野。",
    "海经 海外西经\n三身国在夏后启北，一首而三身。",
    "海经 海外西经\n一臂国在其北，一臂、一目、鼻孔。有黄马虎文，一目而一手。",
    "海经 海外西经\n奇肱之国在其北。其人一臂三目，有阴有阳，乘文马。有鸟焉，两头，赤黄色，在其旁。",
    "海经 海外西经\n刑天与帝至此争神，帝断其首，葬之常羊之山。乃以乳为目，以脐为口，操干戚以舞。",
    "海经 海外西经\n女祭、女戚在其北，居两水间，戚操鱼䱇，祭操俎。",
    "海经 海外西经\n䳐鸟、𪆻鸟，其色青黄，所经国亡。在女祭北。䳐鸟人面。居山上。一曰维鸟，青鸟、黄鸟所巢。",
    "海经 海外西经\n丈夫国在维鸟北，其为人衣冠带剑。",
    "海经 海外西经\n女丑之尸，生而十日炙杀之。在丈夫北。以右手鄣其面。十日居之，女丑居山之山。",
    "海经 海外西经\n巫咸国在女丑北，右手操青蛇，左手操赤蛇。在登葆山，群巫所从上下也。",
    "海经 海外西经\n并封在巫咸东，其状如彘，前后皆有首，黑。",
    "海经 海外西经\n女子国在巫咸北，两女子居，水周之。一曰居一门中。",
    "海经 海外西经\n轩辕之国在此穷山之际，其不寿者八百岁。在女子国北。人面蛇身，尾交首上。",
    "海经 海外西经\n穷山在其北，不敢西射，畏轩辕之丘。在轩辕国北。其丘方，四蛇盯绕。",
    "海经 海外西经\n此诸夭之野，鸾鸟自歌，凤鸟自舞皇卵，民食之；甘露，民饮之：所欲自从也。百兽相与群居。在四蛇北。其人两手操卵食之，两鸟居前导之。",
    "海经 海外西经\n龙鱼陵居在其北，状如狸。一曰鰕。即有神圣乘此以行九野。一曰鳖鱼在夭野北，其为鱼也如鲤。",
    "海经 海外西经\n白民之国在龙鱼北，白身披发。有乘黄，其状如狐，其背上有角，乘之寿二千岁。",
    "海经 海外西经\n肃慎之国在白民北。有树名曰雄常，先入伐帝，于此取之。",
    "海经 海外西经\n长股之国在雄常北，披发。一曰长脚。",
    "海经 海外西经\n西方蓐收，左耳有蛇，乘两龙。",
    "海经 海外北经\n海外自东北陬至西北陬者。",
    "海经 海外北经\n无䏿之国在长股东，为人无䏿。",
    "海经 海外北经\n钟山之神，名曰烛阴，视为昼，瞑为夜，吹为冬，呼为夏，不饮，不食，不息，息为风。身长千里。在无䏿之东。其为物，人面，蛇身，赤色，居钟山下。",
    "海经 海外北经\n一目国在其东，一目中其面而居。一曰有手足。",
    "海经 海外北经\n柔利国在一目东，为人一手一足，反厀，曲足居上。一云留利之国，人足反折。",
    "海经 海外北经\n共工之臣曰相柳氏，九首，以食于九山。相柳之所抵，厥为泽溪。禹杀相柳，其血腥，不可以树五谷种。禹厥之，三仞三沮，乃以为众帝之台。在昆仑之北，柔利之东。相柳者，九首人面，蛇身面青。不敢北射，畏共工之台。台在其东。台四方，隅有一蛇，虎色，首冲南方。",
    "海经 海外北经\n深目国在其东，为人举一手一目。",
    "海经 海外北经\n无肠之国在深目东，其为人长而无肠。",
    "海经 海外北经\n聂耳之国在无肠国东，使两文虎，为人两手聂其耳。县居海水中，及水所出入奇物。两虎在其东。",
    "海经 海外北经\n夸父与日逐走，入日。渴欲得饮，饮于河渭，河渭不足，北饮大泽。未至，道渴而死。弃其杖。化为邓林。",
    "海经 海外北经\n博父国在聂耳东，其为人大，右手操青蛇，左手操黄蛇。邓林在其东，二树木。一曰博父。",
    "海经 海外北经\n禹所积石之山在其东，河水所入。",
    "海经 海外北经\n拘缨之国在其东，一手把缨。一曰利缨之国。",
    "海经 海外北经\n寻木长千里，在拘缨南，生河上西北。",
    "海经 海外北经\n跂踵国在拘缨东，其为人大，两足亦大。一曰大踵。",
    "海经 海外北经\n欧丝之野大踵东，一女子跪据树欧丝。",
    "海经 海外北经\n三桑无枝，在欧丝东，其木长百仞，无枝。",
    "海经 海外北经\n范林方三百里，在三桑东，洲环其下。",
    "海经 海外北经\n务隅之山，帝颛顼葬于阳，九嫔葬于阴。一曰爰有熊、罴、文虎、离朱、鸱久、视肉。",
    "海经 海外北经\n平丘在三桑东。爰有遗玉、青鸟、视肉、杨柳、甘柤、甘华，百果所生。有两山夹上谷，二大丘居中，名曰平丘。",
    "海经 海外北经\n北海内有兽，其状如马，名曰騊駼。有兽焉，其名曰駮，状如白马，锯牙，食虎豹。有素兽焉，状如马，名曰蛩蛩。有青兽焉，状如虎，我曰罗罗。",
    "海经 海外北经\n北方禺强，人面鸟身，珥两青蛇。践两青蛇。",
    "海经 海外东经\n海外自东南陬至东北陬者。",
    "海经 海外东经\n𨲠丘，爰有遗玉、青马、视肉、杨柳、甘华。甘果所生，在东海。两山夹丘，上有树木。一曰嗟丘。一曰百果所在，在尧葬东。",
    "海经 海外东经\n大人国在其北，为人大，坐而削船。一曰在𨲠丘北。",
    "海经 海外东经\n奢比尸国在其北，兽身、人面、大耳，珥两青蛇。一曰肝榆之尸在大人北。",
    "海经 海外东经\n君子国在其北，衣冠带剑，食兽，使二大虎在旁，其人好让不争。有薰华草，朝生夕死。一曰在肝榆之尸北",
    "海经 海外东经\n𧈫𧈫在其北，各有两首。一曰在君子国北。",
    "海经 海外东经\n朝阳之谷，神曰天吴，是为水伯。在𧈫北两水间。其为兽也，八首人面，八足八尾，皆青黄。",
    "海经 海外东经\n青丘国在其北，其狐四足九尾。一曰在朝阳北。",
    "海经 海外东经\n帝命竖亥步，自东极至于西极，五亿十选九千八百步。竖亥右手把算，左手指青丘北。一曰禹令竖亥。一曰五亿十万九千八百步。",
    "海经 海外东经\n黑齿国在其北，为人黑，食稻啖蛇，一赤一青，在其旁。一曰在竖亥北，为人黑首，食稻使蛇，其一蛇赤。",
    "海经 海外东经\n下有汤谷。汤谷上有扶桑，十日所浴，在黑齿北。居水中，有大木，九日居下枝，一日居上枝。",
    "海经 海外东经\n雨师妾在其北。其为人黑，两手各操一蛇，左耳有青蛇，右耳有赤蛇。一曰在十日北，为人黑身人面，各操一龟。",
    "海经 海外东经\n玄股之国在其北。其为人衣鱼食，使两鸟夹之。一曰在雨师妾北。",
    "海经 海外东经\n毛民之国在其北，为人身生毛。一曰在玄股北。",
    "海经 海外东经\n劳民国在其北，其为人黑。或曰教民。一曰在毛民北，为人面目手足尽黑。",
    "海经 海外东经\n东方句芒，鸟身人面，乘两龙。",
    "海经 海内南经\n海内东南陬以西者。",
    "海经 海内南经\n瓯居海中。闽在海中，其西北有山。一曰闽中山在海中。",
    "海经 海内南经\n三天子鄣山在闽西海北。一曰在海中。",
    "海经 海内南经\n桂林八树在番隅东。",
    "海经 海内南经\n伯虑国、离耳国、雕题国、北朐国皆在郁水南。郁水出湘陵南海。一曰相虑。",
    "海经 海内南经\n枭阳国在北朐之西。其为人人面长唇，黑身有毛，反踵，见人笑亦笑手操管。",
    "海经 海内南经\n兕在舜葬东，湘水南。其状如牛，苍黑，一角。",
    "海经 海内南经\n苍梧之山，帝舜葬于阳，帝丹朱葬于阴。",
    "海经 海内南经\n泛林方三百里，在东。",
    "海经 海内南经\n兕兕知人名，其为兽如豕而人面，在舜葬西。",
    "海经 海内南经\n兕兕西北有犀牛，其状如牛而黑。",
    "海经 海内南经\n夏后启之臣曰孟涂，是司神于巴。人请讼于孟涂之所，其衣有血者乃执之。是请生，在丹山西。丹山在丹阳南，丹阳居属也。",
    "海经 海内南经\n窫窳龙首，居弱水中，在兕兕知人名之西，其状如龙首，食人。",
    "海经 海内南经\n有木，其状如牛，引之有皮，若缨、黄蛇。其叶如罗，其实如栾，其木若蓲，其名曰建木。在窳西弱水上。",
    "海经 海内南经\n氐人国在建木西，其为人人面而鱼身，无足。",
    "海经 海内南经\n巴蛇食象，三岁而出其骨，君子服之，无心腹之疾。其为蛇青赤黑。一曰黑蛇青首，在犀牛西。",
    "海经 海内南经\n旄马，其状如马，四节有毛。在巴蛇西北，高山南。",
    "海经 海内南经\n匈奴、开题之国。列人之国并在西北。",
    "海经 大荒东经\n东海之外大壑，少昊之国。少昊孺帝颛顼于此，弃其琴瑟。",
    "海经 大荒东经\n有甘山者，甘水出焉，生甘渊。",
    "海经 大荒东经\n大荒东南隅有，名皮母地丘。",
    "海经 大荒东经\n东海之外，大荒之中，有山名曰大言，日月所出。",
    "海经 大荒东经\n有波谷山者，有大人之国。有大人之市，名曰大人之堂。有一大人踆其上，张其两耳。",
    "海经 大荒东经\n有小人国，名靖人。",
    "海经 大荒东经\n有神，人面兽身，名曰犂。",
    "海经 大荒东经\n有潏山，杨水出焉。",
    "海经 大荒东经\n有蒍国，黍食，使四鸟：虎、豹、熊、罴。",
    "海经 大荒东经\n大荒之中，有山名曰合虚，日月所出。",
    "海经 大荒东经\n有中容之国。帝俊生中容，中容人食兽、木实，使四鸟：豹、虎、熊、罴。",
    "海经 大荒东经\n有东口之山。有君子之国，其人衣冠带剑。",
    "海经 大荒东经\n有司幽之国。帝俊生晏龙，晏龙生司幽，司幽生思土，不妻；思女，不夫。食黍，食兽，是使四鸟。",
    "海经 大荒东经\n有大阿之山者。",
    "海经 大荒东经\n大荒中有山，名曰明星，日月所出。",
    "海经 大荒东经\n有白民之国。帝俊生帝鸿，帝鸿生白民，白民销姓，黍食，使四鸟：豹、虎、熊、罴。",
    "海经 大荒东经\n有青丘之国，有狐，九尾。",
    "海经 大荒东经\n有柔仆民，是维嬴土之国。",
    "海经 大荒东经\n有黑齿之国。帝俊生黑齿，姜姓，黍食，使四鸟。",
    "海经 大荒东经\n有夏州之国。有盖余之国。",
    "海经 大荒东经\n有神人，八首人面，虎身十尾，名曰天吴。",
    "海经 大荒东经\n大荒之中，有山名曰鞠陵于天、东极、离瞀，日月所出。名曰折丹－－东方曰折，来风曰俊－－处东极以出入风。",
    "海经 大荒东经\n东海之渚中，有神，人面鸟身，珥两黄蛇，践两黄蛇，名曰禺䝞。黄帝生禺䝞，禺䝞生禺京。禺京处北海，禺䝞处东海，是惟海神。",
    "海经 大荒东经\n有招摇山，融水出焉。有国曰玄股，黍食，使四鸟。",
    "海经 大荒东经\n有困民国，勾姓而食。有人曰王亥，两手操鸟，方食其头。王亥托于有易、河伯仆牛。有易杀王亥，取仆牛。河念有易，有易潜出，为国于兽，方食之，名曰摇民。帝舜生戏，戏生摇民。",
    "海经 大荒东经\n海内有两人，名曰女丑。女丑有大蟹。",
    "海经 大荒东经\n大荒之中，有山名曰孽摇頵羝。上有扶木，柱三百里，其叶如芥。有谷曰温源谷。汤谷上有扶木，一曰方至，一曰方出，皆载于乌。",
    "海经 大荒东经\n有神，人面、犬耳、兽身，珥两青蛇，名曰奢比尸。",
    "海经 大荒东经\n有五采之鸟，相乡弃沙。惟帝俊下友。帝下两坛，采鸟是司。",
    "海经 大荒东经\n大荒之中，有山名曰猗天苏山，日月所生。",
    "海经 大荒东经\n有壎民之国。有綦山。又有摇山。有䰝山，又有门户山，又有盛山。又有待山。有五采之鸟。",
    "海经 大荒东经\n东荒之中，有山名曰壑明俊疾，日月所出。有中容之国。",
    "海经 大荒东经\n东北海中，又有三青马、三骓、甘华。爱有遗玉、三青鸟、三骓、视肉、甘华、甘柤。百谷所在。",
    "海经 大荒东经\n有女和月母之国。有人名曰𪂧——北方曰𪂧，来之风曰𤟇－－是处东极隅以止日月，使无相间出没，司其短长。",
    "海经 大荒东经\n大荒东北隅中，有山名曰凶犁土丘。应龙处南极，杀蚩尤与夸父，不得复上，故下数旱。旱而为应龙之状，乃得大雨。",
    "海经 大荒东经\n东海中有流波山，入海七千里。其上有兽，状如牛，苍身而无角，一足，出入水则必风雨，其光如日月，其声如雷，其名曰夔。黄帝得之，以其皮为鼓，橛以雷兽之骨，声闻五百里，以威天下。",
    "海经 大荒南经\n南海之外，赤水之西，流沙之东，有兽，左右有首，名曰䟣踢。有三青兽相并，名曰双双。",
    "海经 大荒南经\n有阿山者。南海之中，有泛天之山，赤水穷焉。赤水之东，有苍梧之野，舜与叔均之所葬也。爰有文贝、离俞、嶋久、鹰、贾、委维、熊、罴、象、虎、豹、狼、视肉。",
    "海经 大荒南经\n有荣山、荣水出焉。黑水之南，有玄蛇，食麈。",
    "海经 大荒南经\n有巫山者，西行黄鸟。帝药，八斋。黄鸟于巫山，司此玄蛇。",
    "海经 大荒南经\n大荒之中，有不庭之山，荣水穷焉。有人三身，帝俊妻娥皇，生此三身之国，姚姓，黍食，使四鸟。有渊四方，四隅皆送，北属黑水，南属大荒。北旁名曰少和之渊，南旁名曰从渊，舜之所浴也。",
    "海经 大荒南经\n又有成山，甘水穷焉。有季禺之国，颛顼之子，食黍。有羽民之国，其民皆生毛羽。有卵之国，其民皆生卵。",
    "海经 大荒南经\n大荒之中，有不姜之山，黑水穷焉。又有贾山，汔水出焉。又有言山。又有登备之山。有恝恝之山。又有蒲山，澧水出焉。又有隗山，其西有丹，其东有玉。又南有山，漂水出焉。有尾山。有翠山。",
    "海经 大荒南经\n有盈民之国，於姓，黍食。又有人方食木叶。",
    "海经 大荒南经\n有不死之国，阿姓，甘木是食。",
    "海经 大荒南经\n大荒之中，有山名曰去痓。南极果，北不成，去痓果。",
    "海经 大荒南经\n南海渚中，有神，人面，珥两青蛇，践两赤蛇，曰不廷胡余。",
    "海经 大荒南经\n有神名曰因因乎－－南方曰因乎，夸风曰乎民－－处南极以出入风。",
    "海经 大荒南经\n有襄山。又有重阴之山。有人食兽，曰季厘。帝俊生季厘，故曰季厘之国。有缗渊。少昊生倍伐降处缗渊。有水四方，名曰俊坛。",
    "海经 大荒南经\n有臷民之国。帝舜生无淫，降臷处，是谓巫臷民。巫臷民盼姓，食谷，不绩不经，服也；不稼不穑，食也。爱歌舞之鸟，鸾鸟自歌，凤鸟自舞。爰有百兽，相群爰处。百谷所聚。",
    "海经 大荒南经\n大荒之中，有山名曰融天，海水南入焉。",
    "海经 大荒南经\n有人曰凿齿，有蜮山者，有蜮民之国，桑姓，食黍，射蜮是食。有人方扞弓射黄蛇，名曰蜮人。",
    "海经 大荒南经\n有宋山者，有赤蛇，名曰育蛇。有木生山上，名曰枫木。枫木，蚩尤所弃其桎梏，是为枫木。",
    "海经 大荒南经\n有人方齿虎尾，名曰祖状之尸。",
    "海经 大荒南经\n有小人，名曰焦侥之国，几姓，嘉谷是食。",
    "海经 大荒南经\n大荒之中，有山名朽涂之山，青水穷焉。有云雨之山，有木名曰栾。禹攻云雨。有赤石焉生栾，黄本，赤枝，青叶，群帝焉取药。",
    "海经 大荒南经\n有国曰颛顼，生伯服，食黍。有鼬姓之国。有苕山。又有宗山。又有姓山，又有壑山。又有陈州山，又有东州山。又有白水山，白水出焉，而生白渊，昆吾之师所浴也。",
    "海经 大荒南经\n有人名曰张宏，在海上捕鱼。海中有张宏之国，食鱼，使四鸟。",
    "海经 大荒南经\n有人焉，鸟喙，有翼，方捕鱼于海。",
    "海经 大荒南经\n大荒之中，有人名曰驩头。鲧妻士敬，士敬子曰琰融，生驩头。头人面鸟喙，有翼，食海中鱼，杖翼而行。维宜芑苣，穋是食。有驩头之国。",
    "海经 大荒南经\n帝尧、帝喾、帝舜葬于岳山。爰有文贝、离俞、嶋久、鹰、廷维、视肉、熊、罴、虎、豹；朱木、青华，玄实。有申山者。",
    "海经 大荒南经\n大荒之中，有山名曰天台高山，海水入焉。",
    "海经 大荒南经\n东南海之外，甘水之间，有羲和之国，有女子名曰羲和，方日浴于甘渊。羲和者，帝俊之妻，生十日。",
    "海经 大荒南经\n有盖犹之山者，其上有甘柤，枝干皆赤，黄叶，白华，黑实。东又有甘华，枝干皆赤，黄叶。有青马，有赤马，名曰三骓。有视肉。",
    "海经 大荒南经\n有小人，名曰菌人。",
    "海经 大荒南经\n有南类之山。爰有遗玉、青马、三骓、视肉、甘华。百谷所在。",
    "海经 大荒西经\n西北海之外，大荒之隅，有山而不合，名曰不周负子，有两黄兽守之。有水曰寒署之水。水西有湿山，水东有幕山。有禹攻共工国山。",
    "海经 大荒西经\n有国名曰淑士，颛顼之子。",
    "海经 大荒西经\n有神十人，名曰女娲之肠，化为神，处栗广之野；横道而处。",
    "海经 大荒西经\n有人名曰石夷，来风曰韦，处西北隅以司日月之长短。",
    "海经 大荒西经\n有五采之鸟，有冠，名曰狂鸟。",
    "海经 大荒西经\n有大泽之长山。有白氏之国。",
    "海经 大荒西经\n西北海之外，赤水东，有长胫之国。",
    "海经 大荒西经\n有西周之国，姬姓，食谷。有人方耕，名曰叔均。帝俊生后稷，稷降以谷。稷之曰台玺，生叔均。叔均是代其父及稷播百谷，始作耕。有赤国妻氏。有双山。",
    "海经 大荒西经\n西海之外，大荒之中，有方山者，上有青树，名曰柜格之松，日月所出入也。",
    "海经 大荒西经\n西北海之外，赤水之西，有先民之国，食谷，使四鸟。",
    "海经 大荒西经\n有北狄之国。黄帝之孙曰始均，始均生北狄。",
    "海经 大荒西经\n有芒山。有桂山。有榣山，其上有人，号曰太子长琴。颛顼生老童，老童生祝融，祝融生太子长琴，是处榣山，始作乐风。",
    "海经 大荒西经\n有五采鸟三名：一曰皇鸟，一曰鸾鸟，一曰凤鸟。",
    "海经 大荒西经\n有虫状如菟，胸以后者裸不见，青如猨状。",
    "海经 大荒西经\n大荒之中，有山名曰丰沮玉门，日月所入。",
    "海经 大荒西经\n有灵山，巫咸、巫即、巫盼、巫彭、巫姑、巫真、巫礼、巫抵、巫谢、巫罗十巫，从此升降，百药爰在。",
    "海经 大荒西经\n西有王母之山，壑山、海山。有沃之国，沃民是处。沃之野，凤鸟之卵是食，甘露是饮。凡其所欲其味尽存。爰有甘华、璇瑰、甘柤、瑶碧、白木、白柳、视肉、琅玕、白丹、青丹、多银铁。鸾凤自歌，凤鸟自舞，爰有百兽，相群是处，是谓沃之野。",
    "海经 大荒西经\n有三青鸟，赤首黑目，一名曰大鵹，一曰少鵹，一名曰青鸟。",
    "海经 大荒西经\n有轩辕之台，射者不敢西向射，畏轩辕之台。",
    "海经 大荒西经\n大荒之中，有龙山，日月所入。有三泽水，名曰三淖，昆吾之所食也。",
    "海经 大荒西经\n有人衣青，以袂蔽面，名曰女丑之尸。",
    "海经 大荒西经\n有女子之国。",
    "海经 大荒西经\n有桃山。有虻山。有桂山。有于土山。",
    "海经 大荒西经\n有丈夫之国。",
    "海经 大荒西经\n有弇州之国，五采之鸟仰天，名曰鸣鸟。爰有百乐歌舞之凤。",
    "海经 大荒西经\n有轩辕之国。江山之南栖为吉。不寿者乃八百岁。",
    "海经 大荒西经\n西海郩中，有神，人面鸟身，珥两青蛇，践两赤蛇，名曰弇兹。",
    "海经 大荒西经\n大荒之中，有山名曰日月山，天枢也。吴姖天门，日月所入。有神，人面无臂，两足反属于头山，名曰嘘。颛顼生老童，老童生重及黎，帝令重献上天，令黎邛下地。下地是生噎，处于西极，以行日月星辰之行次。",
    "海经 大荒西经\n有人反臂，名曰天虞。",
    "海经 大荒西经\n有女子方浴月。帝俊妻常羲，生月十有二，此始浴之。",
    "海经 大荒西经\n行玄丹之山。有五色之鸟，人面有发。爰有青鴍、黄鷔、青鸟、黄鸟，其所集者其国亡。",
    "海经 大荒西经\n有池，名孟翼之攻颛顼之池。",
    "海经 大荒西经\n大荒之中，有山名曰鏖鏊钜，日月所入者。",
    "海经 大荒西经\n有兽，左右有首，名曰屏蓬。",
    "海经 大荒西经\n有巫山者。有壑山者。有金门之山，有人名曰黄姖之尸。有比翼之鸟。有白鸟，青翼，黄尾，玄喙。有赤犬，名曰天犬，其所下者有兵。",
    "海经 大荒西经\n西海之南，流沙之滨，赤水之后，黑水之前，有大山，名曰昆仑之丘。有神，人面虎身，有文有尾，皆白，处之。其下有弱水之渊环之，其外有炎火之山，投物辄然。有人戴胜，虎齿，有豹尾，穴处，名曰西王母。此山万物尽有。",
    "海经 大荒西经\n大荒之中，有山名曰常阳之山，日月所入。",
    "海经 大荒西经\n有寒荒之国。有二人女祭、女薎。",
    "海经 大荒西经\n有寿麻之国。南岳娶州山女，名曰女虔。女虔生季格，季格生寿麻。寿麻正立无景，疾呼无响。爰有大暑，不可以往。",
    "海经 大荒西经\n有人无首，操戈盾立，名曰夏耕之尸。故成汤伐夏桀于章山，克之，斩耕厥前。耕既立，无首，走厥咎，乃降于巫山。",
    "海经 大荒西经\n有人名曰吴回，奇左，是无右臂。",
    "海经 大荒西经\n有盖山之国。有树，赤皮枝干，青叶，名曰朱木。",
    "海经 大荒西经\n有一臂民。",
    "海经 大荒西经\n大荒之中，有山，名曰大荒之山，日月所入。有人焉三面，是颛顼之子，三面一臂，三面之人不死。是谓大荒之野。",
    "海经 大荒西经\n西南海之外，赤水之南，流沙之西，有人珥两青蛇，乘两龙，名曰夏后开。开上三嫔于天，得《九辩》与《九歌》以下。此天穆之野，高二千仞，开焉得始歌《九招》。",
    "海经 大荒西经\n有互人之国。炎帝之孙名曰灵恝生百互人，是能上下于天。",
    "海经 大荒西经\n有鱼偏枯，名曰鱼妇。颛顼死即复苏。风道北来，天及大水泉，蛇乃化为鱼，是为鱼妇。颛顼死即复苏。",
    "海经 大荒西经\n有青鸟，身黄，赤足，六首，名曰鸀鸟。",
    "海经 大荒西经\n有大巫山。有金之山。西南，大荒之中隅，有偏句、常羊之山。",
    "海经 大荒北经\n东北海之外，大荒之中，河水之间，附禺之山，帝颛顼与九嫔葬焉。爰有𩿨久、文贝、离俞、鸾鸟、皇鸟、大物、小物。有青鸟、琅鸟、玄鸟、黄鸟、虎、豹、熊、罴、黄蛇、视肉、?瑰、瑶碧，皆出卫于山。丘方员三百里，丘南帝俊竹林在焉，大可为舟。竹南有赤泽水，名曰封渊。有三桑无枝。丘西有沈渊，颛顼所浴。",
    "海经 大荒北经\n有胡不与之国，烈姓，黍食。",
    "海经 大荒北经\n大荒之中，有山名曰不咸，有肃慎氏之国。蜚蛭，四翼。有虫，兽身蛇身，名曰琴虫。",
    "海经 大荒北经\n有人名曰大人。有大人之国，厘姓，黍食。有大青蛇，黄头，食麈。",
    "海经 大荒北经\n有榆山。有鲧攻程州之山。",
    "海经 大荒北经\n大荒之中，有山名曰衡天。有先民之山。有盘木千里。",
    "海经 大荒北经\n有叔歜国，颛顼之子，黍食，使四鸟：虎、豹、熊、罴。有黑虫如熊状，名曰猎猎。",
    "海经 大荒北经\n有北齐之国，姜姓，使虎、豹、熊、罴。",
    "海经 大荒北经\n大荒之中，有山名曰先槛大逢之山，河济所入，海北注焉。其西有山，名曰禹所积石。",
    "海经 大荒北经\n有阳山者。有顺山者，顺水出焉。有始州之国，有丹山。",
    "海经 大荒北经\n有大泽方千里，群鸟所解。",
    "海经 大荒北经\n有毛民之国，依姓，食黍，使四鸟。禹生均国，均国生役采，役采生修鞛，修鞛杀绰人。帝念之，潜为之国，是此毛民。",
    "海经 大荒北经\n有儋耳之国，任姓禺号子，食谷。北海之渚中，有神，人面鸟身，珥两青蛇，践两赤蛇，名曰禺强。",
    "海经 大荒北经\n大荒之中，有山名曰北极天柜，海水北注焉。有神，九首人面鸟身，名曰九凤。又有神衔蛇衔操蛇，其状虎首人身，四蹄长肘，名曰强良。",
    "海经 大荒北经\n大荒之中，有山名曰成都,载天。有人,珥两黄蛇，把两黄蛇，名曰夸父。后土生信，信生夸父。夸父不量力，欲追日景，逮之于禺谷。将饮河而不足也，将走大泽，未至，死于此。应龙已杀蚩尤，又杀夸父，乃去南方处之，故南方多雨。",
    "海经 大荒北经\n又有无肠国，是任姓。无继子，食鱼。",
    "海经 大荒北经\n共工臣名曰相繇，九首蛇身，自环，食于九土。其所歍所尼，即为源泽，不辛乃苦，百兽莫能处。禹湮洪水，杀相繇，其血腥臭，不可生谷；其地多水，不可居也。禹湮之，三仞三沮，乃以为池，群帝是因以为台。在昆仑之北。",
    "海经 大荒北经\n有岳之山。寻竹生焉。",
    "海经 大荒北经\n大荒之中，有名山曰不句，海水入焉。",
    "海经 大荒北经\n有系昆之山者，有共工之台，射者不敢北射。有人衣青衣，名曰黄帝女魃。蚩尤作兵伐黄帝，黄帝乃令应龙攻之冀州之野。应龙畜水。蚩尤请风伯雨师，纵大风雨。黄帝乃下天女曰魃，雨止，遂杀蚩尤。魃不得复上，所居不雨。叔均言之帝，后置之赤水之北。叔均乃为田祖。魃时亡之，所欲逐之者，令曰：“神北行！”先除水道，决通沟渎。",
    "海经 大荒北经\n有人方食鱼，名曰深目民之国，盼姓，食鱼。",
    "海经 大荒北经\n有钟山者。有女子衣青衣，名曰赤水女子献。",
    "海经 大荒北经\n大荒之中。有山名曰融父山，顺水入焉。",
    "海经 大荒北经\n有人名曰犬戎。黄帝生苗龙，苗龙，苗龙生融吾，融吾生弄明，弄明生白犬，白犬有牝牡，是为犬戎，肉食。有赤兽，马状无首，名曰戎宣王尸。",
    "海经 大荒北经\n有山名曰齐州之山、君山、鬵山、鲜野山、鱼山。",
    "海经 大荒北经\n有人一目，当面中生。一曰是威姓，少昊之子，食黍。",
    "海经 大荒北经\n有继无民，继无民任姓，无骨子，食气、鱼。",
    "海经 大荒北经\n西北海外，流沙之东，有国曰中䡢，颛顼之子。",
    "海经 大荒北经\n有国名曰赖丘。有犬戎国。有神，人面兽身，名曰犬戎。",
    "海经 大荒北经\n西北海外，黑水之北，有人有翼，名曰苗民。颛顼生驩头，驩头生苗民，苗民厘姓，食肉。有山名曰章山。",
    "海经 大荒北经\n大荒之中，有衡石山、九阴山、洞野之山，上有赤树，青叶赤华，名曰若木。",
    "海经 大荒北经\n有牛黎之国。有人无骨，儋耳之子。",
    "海经 大荒北经\n西北海之外，赤水之北，有章尾山。有神，人面蛇身而赤，直目正乘，其瞑乃晦，其视乃明，不食不寝不息，风雨是谒。是烛九阴，是烛龙。",
    "海经 海内经\n东海之内，北海之隅，有国名曰朝鲜；天毒，其人水居，偎人爱之。",
    "海经 海内经\n西海之内，流沙之中，有国名曰壑市。",
    "海经 海内经\n西海之内，流沙之西，有国名曰泛叶。",
    "海经 海内经\n流沙之西，有鸟山者，三水出焉。爰有黄金、璇瑰、丹货、银铁，皆流于此中。又有淮山，好水出焉。",
    "海经 海内经\n流沙之东，黑水之西，有朝云之国、司彘之国。黄帝妻雷祖，生昌意。昌意降处若水，生韩流。韩流擢首、谨耳、人面、豕喙、麟身、渠股、豚止，取淖子曰阿女，生帝颛顼。",
    "海经 海内经\n流沙之东，黑水之间，有山名不死之山。",
    "海经 海内经\n华山青水之东，有山名曰肇山。有人名曰柏高，柏高上下于此，至于天。",
    "海经 海内经\n西南黑水之间，有都广之野，后稷葬焉。爰有膏菽、膏稻、膏黍、膏稷，百谷自生，冬夏播琴。鸾鸟自歌，凤鸟自儛，灵寿实华，草木所聚。爰有百兽，相群爰处。此草也，冬夏不死。",
    "海经 海内经\n南海之外，黑水青水之间，有木名曰若木，若水出焉。",
    "海经 海内经\n有禺中之国。有列襄之国。有灵山，有赤蛇在木上，名曰蠕蛇，木食。",
    "海经 海内经\n有盐长之国。有人焉鸟首，名曰鸟氏。",
    "海经 海内经\n有九丘，以水络之：名曰陶唐之丘、有叔得之丘、孟盈之丘、昆吾之丘、黑白之丘、赤望之丘、参卫之丘、武夫之丘、神民之丘。有木，青叶紫茎，玄华黄实，名曰建木，百仞无枝，有九欘，下有九枸，其实如麻，其叶如芒。大皞爰过，黄帝所为。",
    "海经 海内经\n有窫窳，龙首，是食人。有青兽，人面，名是曰猩猩。",
    "海经 海内经\n西南有巴国。大皞生咸鸟，咸鸟生乘厘，乘厘生后照，后照是始为巴人。",
    "海经 海内经\n有国名曰流黄辛氏，其域中方三百里，其出是尘土。有巴遂山，渑水出焉。",
    "海经 海内经\n又有朱卷之国。有黑蛇，青首，食象。",
    "海经 海内经\n南方有赣巨人，人面长臂，黑身有毛，反踵，见人笑亦笑，唇蔽其面，因即逃也。",
    "海经 海内经\n又有黑人，虎首鸟足，两手持蛇，方啖之。",
    "海经 海内经\n有嬴民，鸟足，有封豕。",
    "海经 海内经\n有人曰苗民。有神焉，人首蛇身，长如辕，左右有首，衣紫衣，冠旃冠，名曰延维，人主得而飨食之，伯天下。",
    "海经 海内经\n有鸾鸟自歌，凤鸟自舞。凤鸟首文曰德，翼文曰顺，膺文曰仁，背文曰义，见则天下和。",
    "海经 海内经\n又有青兽如菟名曰菌狗有桂山。有翠鸟。有孔鸟。",
    "海经 海内经\n南海之内，有衡山，有菌山，有桂山。有山名三天子之都。",
    "海经 海内经\n南方苍梧之丘，苍梧之渊，其中有九嶷山，舜之所葬，在长沙零陵界中。",
    "海经 海内经\n北海之内，有蛇山者，蛇水出焉，东入于海。有五采之鸟，飞蔽一乡，名曰翳鸟。又有不距之山，巧倕葬其西。",
    "海经 海内经\n北海之内，有反缚盗械、带戈常倍之佐，各曰相顾之尸。",
    "海经 海内经\n伯夷父生西岳，西岳生先龙，先龙是始生氐羌，氐羌乞姓。",
    "海经 海内经\n北海之内，有山，名曰幽都之山，黑水出焉。其上有玄鸟、玄蛇、玄豹、玄虎、玄狐蓬尾。有大玄之山。有玄丘之民。有大幽之国。有赤胫之民。",
    "海经 海内经\n有钉灵之国，其民从膝已下有毛，马蹄，善走。",
    "海经 海内经\n炎帝之孙伯陵，伯陵同吴权之妻阿女缘妇，缘妇孕三年，是生鼓、延、殳。始为侯，鼓、延是始为钟，为乐风。",
    "海经 海内经\n黄帝生骆明，骆明生白马，白马是为鲧。",
    "海经 海内经\n帝俊生禺号，禺号生淫梁，淫梁生番禺，是始为舟。番禺生奚仲，奚仲生吉光，吉光是始以木为车。",
    "海经 海内经\n少皞生般，般是始为弓矢。",
    "海经 海内经\n帝俊赐羿彤弓素矰，以扶下国，羿是始去恤下地之百艰。",
    "海经 海内经\n帝俊生晏龙，晏龙是为琴瑟。",
    "海经 海内经\n帝俊有子八人，是始为歌舞。",
    "海经 海内经\n帝俊生三身，三身生义均，义均是始为巧倕，是始作下民百巧。后稷是播百谷。稷之孙曰叔均，是始作牛耕。大比赤阴，是始为国。禹、鲧是始布土，均定九州。",
    "海经 海内经\n炎帝之妻，赤水之子听訞生炎居，炎居生节并，节并生戏器，戏器生祝融。祝融降处于江水，生共工。共工生术器，术器首方颠，是复土穰，以处江水。共工生后土，后土生噎鸣，噎鸣生岁十有二。",
    "海经 海内经\n洪水滔天。鲧窃帝之息壤以堙洪水，不待帝命。帝令祝融杀鲧于羽郊。鲧复生禹。帝乃命禹卒布土，以定九州。"
  ],
  "山海经": [ "[$t玩家]抽出了：\n{%山海经内部}" ]
}
